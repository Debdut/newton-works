<!DOCTYPE html><html xmlns="http://www.w3.org/1999/xhtml" lang="en" xml:lang="en" class=" js no-touch svg inlinesvg svgclippaths no-ie8compat"><head><title>De Gravitatione et æquipondio fluidorum (Normalized)</title><link href="/resources/css/np-main.css" rel="stylesheet" type="text/css" media="screen"><link href="/resources/css/texts-full.css" rel="stylesheet" type="text/css" media="screen,print"><link href="/resources/css/jquery.tooltip.css" rel="stylesheet" type="text/css" media="screen"><link href="/resources/css/jquery-ui-1.10.4.custom.min.css" rel="stylesheet" type="text/css" media="screen"><link href="/resources/css/superfish.css" rel="stylesheet" type="text/css"><link href="/resources/css/cookiecuttr.css" rel="stylesheet" type="text/css"><link href="/resources/css/print.css" rel="stylesheet" type="text/css" media="print"><script src="/resources/js/foundation/modernizr.foundation.js" type="text/JavaScript"></script><script src="/resources/js/jquery.js" type="text/JavaScript"></script><script src="/resources/js/np-cookies-min.js" type="text/JavaScript"></script><script src="/resources/js/jquery-ui.min.js" type="text/javascript"></script><script src="/resources/js/np-superfish-min.js" type="text/JavaScript"></script><script src="/resources/js/tei-interactivity.js" type="text/JavaScript"></script><style type="text/css">.MathJax_Preview {color: #888; display: contents}
#MathJax_Message {position: fixed; left: 1px; bottom: 2px; background-color: #E6E6E6; border: 1px solid #959595; margin: 0px; padding: 2px 8px; z-index: 102; color: black; font-size: 80%; width: auto; white-space: nowrap}
#MathJax_MSIE_Frame {position: absolute; top: 0; left: 0; width: 0px; z-index: 101; border: 0px; margin: 0px; padding: 0px}
.MathJax_Error {color: #CC0000; font-style: italic}
</style><style type="text/css">#MathJax_About {position: fixed; left: 50%; width: auto; text-align: center; border: 3px outset; padding: 1em 2em; background-color: #DDDDDD; color: black; cursor: default; font-family: message-box; font-size: 120%; font-style: normal; text-indent: 0; text-transform: none; line-height: normal; letter-spacing: normal; word-spacing: normal; word-wrap: normal; white-space: nowrap; float: none; z-index: 201; border-radius: 15px; -webkit-border-radius: 15px; -moz-border-radius: 15px; -khtml-border-radius: 15px; box-shadow: 0px 10px 20px #808080; -webkit-box-shadow: 0px 10px 20px #808080; -moz-box-shadow: 0px 10px 20px #808080; -khtml-box-shadow: 0px 10px 20px #808080; filter: progid:DXImageTransform.Microsoft.dropshadow(OffX=2, OffY=2, Color='gray', Positive='true')}
#MathJax_About.MathJax_MousePost {outline: none}
.MathJax_Menu {position: absolute; background-color: white; color: black; width: auto; padding: 5px 0px; border: 1px solid #CCCCCC; margin: 0; cursor: default; font: menu; text-align: left; text-indent: 0; text-transform: none; line-height: normal; letter-spacing: normal; word-spacing: normal; word-wrap: normal; white-space: nowrap; float: none; z-index: 201; border-radius: 5px; -webkit-border-radius: 5px; -moz-border-radius: 5px; -khtml-border-radius: 5px; box-shadow: 0px 10px 20px #808080; -webkit-box-shadow: 0px 10px 20px #808080; -moz-box-shadow: 0px 10px 20px #808080; -khtml-box-shadow: 0px 10px 20px #808080; filter: progid:DXImageTransform.Microsoft.dropshadow(OffX=2, OffY=2, Color='gray', Positive='true')}
.MathJax_MenuItem {padding: 1px 2em; background: transparent}
.MathJax_MenuArrow {position: absolute; right: .5em; padding-top: .25em; color: #666666; font-size: .75em}
.MathJax_MenuActive .MathJax_MenuArrow {color: white}
.MathJax_MenuArrow.RTL {left: .5em; right: auto}
.MathJax_MenuCheck {position: absolute; left: .7em}
.MathJax_MenuCheck.RTL {right: .7em; left: auto}
.MathJax_MenuRadioCheck {position: absolute; left: .7em}
.MathJax_MenuRadioCheck.RTL {right: .7em; left: auto}
.MathJax_MenuLabel {padding: 1px 2em 3px 1.33em; font-style: italic}
.MathJax_MenuRule {border-top: 1px solid #DDDDDD; margin: 4px 3px}
.MathJax_MenuDisabled {color: GrayText}
.MathJax_MenuActive {background-color: #606872; color: white}
.MathJax_MenuDisabled:focus, .MathJax_MenuLabel:focus {background-color: #E8E8E8}
.MathJax_ContextMenu:focus {outline: none}
.MathJax_ContextMenu .MathJax_MenuItem:focus {outline: none}
#MathJax_AboutClose {top: .2em; right: .2em}
.MathJax_Menu .MathJax_MenuClose {top: -10px; left: -10px}
.MathJax_MenuClose {position: absolute; cursor: pointer; display: inline-block; border: 2px solid #AAA; border-radius: 18px; -webkit-border-radius: 18px; -moz-border-radius: 18px; -khtml-border-radius: 18px; font-family: 'Courier New',Courier; font-size: 24px; color: #F0F0F0}
.MathJax_MenuClose span {display: block; background-color: #AAA; border: 1.5px solid; border-radius: 18px; -webkit-border-radius: 18px; -moz-border-radius: 18px; -khtml-border-radius: 18px; line-height: 0; padding: 8px 0 6px}
.MathJax_MenuClose:hover {color: white!important; border: 2px solid #CCC!important}
.MathJax_MenuClose:hover span {background-color: #CCC!important}
.MathJax_MenuClose:hover:focus {outline: none}
</style><style type="text/css">#MathJax_Zoom {position: absolute; background-color: #F0F0F0; overflow: auto; display: block; z-index: 301; padding: .5em; border: 1px solid black; margin: 0; font-weight: normal; font-style: normal; text-align: left; text-indent: 0; text-transform: none; line-height: normal; letter-spacing: normal; word-spacing: normal; word-wrap: normal; white-space: nowrap; float: none; -webkit-box-sizing: content-box; -moz-box-sizing: content-box; box-sizing: content-box; box-shadow: 5px 5px 15px #AAAAAA; -webkit-box-shadow: 5px 5px 15px #AAAAAA; -moz-box-shadow: 5px 5px 15px #AAAAAA; -khtml-box-shadow: 5px 5px 15px #AAAAAA; filter: progid:DXImageTransform.Microsoft.dropshadow(OffX=2, OffY=2, Color='gray', Positive='true')}
#MathJax_ZoomOverlay {position: absolute; left: 0; top: 0; z-index: 300; display: inline-block; width: 100%; height: 100%; border: 0; padding: 0; margin: 0; background-color: white; opacity: 0; filter: alpha(opacity=0)}
#MathJax_ZoomFrame {position: relative; display: inline-block; height: 0; width: 0}
#MathJax_ZoomEventTrap {position: absolute; left: 0; top: 0; z-index: 302; display: inline-block; border: 0; padding: 0; margin: 0; background-color: white; opacity: 0; filter: alpha(opacity=0)}
</style><style type="text/css">.MJX_Assistive_MathML {position: absolute!important; top: 0; left: 0; clip: rect(1px, 1px, 1px, 1px); padding: 1px 0 0 0!important; border: 0!important; height: 1px!important; width: 1px!important; overflow: hidden!important; display: block!important; -webkit-touch-callout: none; -webkit-user-select: none; -khtml-user-select: none; -moz-user-select: none; -ms-user-select: none; user-select: none}
.MJX_Assistive_MathML.MJX_Assistive_MathML_Block {width: 100%!important}
</style></head><body class="no-js"><div id="MathJax_Message" style="display: none;"></div><div id="main_body"><div class="row"><div class="twelve columns"><div class="maintext"><!--start-text-container--><div id="text_container"><div id="header"><h1 style="font-size: 50px; font-weight: 500; text-align: center;">De Gravitatione et æquipondio fluidorum</h1><p class="author"><span class="metadataTitle">Author:</span> Isaac Newton</p><p class="metadataContent"><strong>Source:</strong> MS Add. 4003, Cambridge University Library, Cambridge, UK</p><p class="metadataContent"><span class="metadataTitle">Published online:</span> November 2006</p><ul id="addmeta"><li id="additional" class="expandable"><span class="label"><span class="ui-icon ui-icon-triangle-1-e"></span>Additional Information</span><ul style="display: none;"><li class="expandable"><span class="label"><span class="ui-icon ui-icon-triangle-1-e"></span>Notes on the Electronic Edition</span><ul style="display: none;"><li>You are currently reading the normalized version of this text. Normalized transcriptions provide a tidied-up view of the original text. Editorial interventions are applied to expand abbreviations and correct textual mistakes. Additions are silently included within the body text and deleted text is not displayed. Switching to the diplomatic view of this text will show 186 deletions, reveal 141 additions and not apply 192 editorial regularizations.</li></ul></li><li class="expandable"><span class="label"><span class="ui-icon ui-icon-triangle-1-e"></span>Revision History</span><ul style="display: none;"><li class="expandable"><span class="label"><span class="ui-icon ui-icon-triangle-1-e"></span>1 January 2001</span><ul style="display: none;"><li>Catalogue information compiled by Rob Iliffe, Peter Spargo &amp; John Young</li></ul></li><li class="expandable"><span class="label"><span class="ui-icon ui-icon-triangle-1-e"></span>8 November 2006</span><ul style="display: none;"><li>Transcribed by John Young</li></ul></li><li class="expandable"><span class="label"><span class="ui-icon ui-icon-triangle-1-e"></span>7 January 2007</span><ul style="display: none;"><li>Coding proofed by Michael Hawkins</li></ul></li><li class="expandable"><span class="label"><span class="ui-icon ui-icon-triangle-1-e"></span>20 April 2009</span><ul style="display: none;"><li>Updated to Newton V3.0 (TEI P5 Schema) by Michael Hawkins</li></ul></li><li class="expandable"><span class="label"><span class="ui-icon ui-icon-triangle-1-e"></span>29 September 2011</span><ul style="display: none;"><li>Catalogue exported to teiHeader by Michael Hawkins</li></ul></li></ul></li><li class="nobullet-indent">Download <a href="/view/texts/xml/THEM00093">THEM00093.xml</a> and <a href="/resources/misc/np-schema.zip">schema</a> (advanced users only)</li></ul></li></ul></div><div id="tei">

<div>
    
    <span class="pagenumber" id="p004r"> &lt;4r&gt; </span>
<p id="par1">De Gravitatione et æquipondio fluidorum et solidorum <a id="l1"></a>in fluidis scientiam duplici methodo tradere convenit. Quatenus <a id="l2"></a>ad scientias Mathematicas pertinet, æquum est ut a contem<a id="l3"></a>platione Physicâ quàm maximè abstraham. Et hac itaque <a id="l4"></a>ratione singulas ejus propositiones e principijs abstractis et <a id="l5"></a>attendenti satis notis, more Geometrarum, strictè demon<a id="l6"></a>strare statui. Deinde cùm hæc doctrina ad Philosophi<a id="l7"></a>am naturalem quodammodo affinis esse censeatur, quatenus <a id="l8"></a>ad plurima ejus Phænomena enucleanda accommodatur, <a id="l9"></a>adeoque cùm usus ejus exinde præsertim elucescat et <a id="l10"></a>principiorum certitudo  fortasse confirmetur, <a id="l11"></a>non gravabor propositiones ex abundanti experimentis <a id="l12"></a>etiam illustrare: ita tamen ut hoc laxius disceptan<a id="l13"></a>di genus in Scholia dispositum, cum priori per Lem<a id="l14"></a>mata, propositiones et corallaria tradito non confundatur.</p>
<p id="par2">ffundamenta ex quibus hæc scientia demonstranda <a id="l15"></a>est sunt vel definitiones vocum quarundam ; vel axiomata et postulata a <a id="l17"></a>nemine non concedenda. Et hæc e vestigio tradam.</p> <h2 id="hd1" class="left">Definitiones</h2>
<p id="par3">Nomina quantitatis, durationis et spatij notiora sunt <a id="l18"></a>quàm ut per alias voces definiri possint.</p>
<p id="par4">Def: 1. Locus est spatij pars quam res adæquatè <a id="l19"></a>implet.<sup>a</sup></p>
<p id="par5">Def: 2. Corpus est id quod locum implet<sup>a</sup></p>

<p id="par7">Def: 3. Quies est in eodem loco permansio</p>
<p id="par8">Def: 4. Motus est loci mutatio<sup>b</sup></p>
<p id="par9">Nota. Dixi corpus implere locum<sup>a</sup>, hoc est ita saturare<span class="pagenumber-embed" id="p004v"> &lt;4v&gt; </span> ut res alias ejusdem generis  sive alia corpora <a id="l20"></a>penitus excludat, tanquam ens impenetrabile. Potuit autem <a id="l21"></a>locus dici pars spatij  cui res adæquatè inest, sed cùm <a id="l22"></a>hic corpora tantùm et non res penetrabiles spectantur, malui <a id="l23"></a>definire esse spatij partem quam res implet.</p>
<p id="par10">Præterea cum corpus hic speculandum proponitur non <a id="l24"></a>quatenus est Substantia Physica sensibilibus qualitatibus prædita <a id="l25"></a>sed tantùm quatenus est quid extensum mobile et impe<a id="l26"></a>netrabile; itaque non definivi pro more philosophico, sed <a id="l27"></a>abstrahendo sensibiles qualitates (quas etiam Philosophi ni fallor <a id="l28"></a>abstrahere debent, et menti tanquam varios modos cogitandi <a id="l29"></a>a motibus corporum excitatos tribuere,) posui tantùm propri<a id="l30"></a>etates quæ ad motum localem requiruntur. Adeò ut <a id="l31"></a>vice Corporis Physici possis figuras abstractas intelligere <a id="l32"></a>quemadmodum Geometræ contemplantur cùm motum <a id="l33"></a>ipsis tribuunt, ut fit in prop 4 &amp; 8, lib 1 Elem Euclid. <a id="l34"></a>Et in demonstratione definitionis 10<sup>mæ</sup>, lib 11 debet fieri; <a id="l35"></a>siquidem ea inter definitiones vitiosè recensetur &amp; potiùs <a id="l36"></a>inter propositiones demonstrari debuit, nisi fortè pro <a id="l37"></a>axiomate habeatur.</p>
<p id="par11">Definivi præterea motum esse loci mutationem,<sup>b</sup> propterea <a id="l38"></a>quòd motus, transitio, translatio, migratio &amp;c videntur <a id="l39"></a>esse voces synonymæ. Sin malueris esto motus transitio <a id="l40"></a>vel translatio corporis de loco in locum.</p>
<p id="par12">Cæterum in his definitionibus cùm  supposuerim spatium a <a id="l41"></a>corpore distinctum dari, et motum respectu partium <a id="l42"></a>spatij istius, non autem respectu positionis corporum : <a id="l43"></a>contiguorum determinaverim [nè id gratis contra Cartesi<a id="l44"></a>anos assumatur, ffigmenta ejus tollere conabor.</p>
<p id="par13">Doctrinam ejus in sequentibus tribus propositionibus <a id="l45"></a>complecti possum 1<sup>o</sup> Quod unicuique corpori unicus tantùm <a id="l46"></a>motus proprius ex rei veritate, competit (Artic 28, 31 &amp; <a id="l47"></a>32 part 2 Princip:) qui definitur esse Translatio unius <a id="l48"></a>partis materiæ sive unius corporis ex vicinia eorum <a id="l49"></a>corporum quæ illud immediatè contingunt, et tanquam <a id="l50"></a>quiescentia spectantur, in viciniam aliorum. (Art 25 <a id="l51"></a>part 2, &amp; Artic 28 part 3 Princip). 2<sup>do</sup> Quod per corpus<span class="pagenumber-embed" id="p005r"> &lt;5r&gt; </span>  proprio motu juxta hanc definitionem translatum <a id="l52"></a>non tantùm intelligitur materiæ particula aliqua vel cor<a id="l53"></a>pus ex partibus inter se quiescentibus compositum, sed <a id="l54"></a>id omne quod simul transfertur; etsi rursus hoc ipsum <a id="l55"></a>constare possit ex multis partibus quæ alios inter se <a id="l56"></a>habeant motus. Art 25, part 2, Princip. 3<sup>o</sup> Quod præter <a id="l57"></a>hunc motum unicuique corpori proprium, innumeri etiam <a id="l58"></a>alij motus per participationem (sive quatenus est pars <a id="l59"></a>aliorum corporum alios motus habentium) possunt <a id="l60"></a>ipsi revera: in esse (Art 31, part 2 Prin): Qui tamen non <a id="l61"></a>sunt motus in sensu philosophico &amp; cum ratione loquendo <a id="l62"></a>(Art 29 part 3) &amp; secundum rei veritatem (Art 25, part 2 <a id="l63"></a>&amp; Art 28 part 3:) sed impropriè tantùm et juxta <a id="l64"></a>sensum vulgi. (Art 24, 25, 28, &amp; 31 part 2, &amp; Art 29, part 3.) <a id="l65"></a>Quod motuum genus videtur (Art 24 part 2, &amp; 28 part 3) <a id="l66"></a>describere esse actionem qua corpus aliquod ex uno loco <a id="l67"></a>in alium migrat.</p>
<p id="par14">Et quemadmodum duplices constituit motus, proprios <a id="l68"></a>nempe ac derivativos, sic duplicia loca assignat  e quibus <a id="l69"></a>isti motus peraguntur, eaque sunt superficies corporum <a id="l70"></a>immediatè ambientium  (Art 15 part 2), et situs inter <a id="l71"></a>alia quæcunque corpora (Art 13 part 2 &amp; 29 part 3)</p>
<p id="par15">Jam verò quàm confusa et rationi absona est <a id="l72"></a>hæc doctrina non modò absurdæ consequentiæ convin<a id="l73"></a>cunt, sed et Cartesius ipse sibi contradicendo videtur <a id="l74"></a>agnoscere. Dicit enim Terram cæterosque Planetas <a id="l75"></a>propriè et juxta sensum Philosophicum loquendo non <a id="l76"></a>moveri, eumque sine ratione et cum vulgo tantùm <a id="l77"></a>loqui qui dicit ipsam moveri propter translationem <a id="l78"></a>respectu fixarum (Art 26, 27, 28, 29 part 3). Sed postea <a id="l79"></a>tamen in Terra et Planetis ponit conatum recedendi <a id="l80"></a>a Sole tanquam a centro circa quod moventur, quo <a id="l81"></a>per consimilem conatum Vorticis gyrantis in suis a <a id="l82"></a>Sole distantijs librantur Art 140 part 3. Quid itaque? <a id="l83"></a>an hic conatus a quiete Planetarum juxta Cartesium<span class="pagenumber-embed" id="p005v"> &lt;5v&gt; </span> vera et Philosophica, vel potiùs a motu vulgi et non <a id="l84"></a>Philosophico derivandus est? At inquit Cartesius præterea <a id="l85"></a>quod Cometa minùs conatur recedere a sole cum primum <a id="l86"></a>vorticem ingreditur et positionem inter fixas  ferè <a id="l87"></a>retinens nondum obsequitur Vorticis impetui sed respectu <a id="l88"></a>ejus transfertur e vicinia contigui ætheris, adeoque philoso<a id="l89"></a>phicè loquendo circa solem gyrat; quàm postea cum Vorticis <a id="l90"></a>materia Cometam secum abripuit fecitque ut in ea <a id="l91"></a>juxta sensum philosophicum quiesceret. Art 119 et 120 <a id="l92"></a>part 3. Haud itaque sibi constat Philosophus jam adhibens motum <a id="l93"></a>vulgi pro fundamento Philosophiæ, quem paulo ante <a id="l94"></a>rejecetrat, et motum illum jam pro nullo rejiciens <a id="l95"></a>quem solum antea dixerat esse secundum rei naturam <a id="l96"></a>verum et philosophicum. Et cùm gyratio Cometæ circa <a id="l97"></a>Solem in ejus sensu Philosophico non efficit conatum <a id="l98"></a>recedendi a centro, quem gyratio in sensu vulgi potest <a id="l99"></a>efficere, sanè motus in sensu vulgi pro magis philo<a id="l100"></a>sophico debet agnosci.</p>
<p id="par16">Secundò videtur sibi contradicere dum ponit unicum <a id="l101"></a>cuique corpori motum juxta rei veritatem competere, et <a id="l102"></a>tamen motum istum ab imaginatione nostra pendere <a id="l103"></a>statuit, definiendo esse translationem e vicinia corpo<a id="l104"></a>rum  non quæ quiescunt, sed quæ ut quiescentia <a id="l105"></a>tantum spectantùr etiamsi forte moveant, quemadmodum in Artic 29 et 30, part 2 <a id="l106"></a>latiùs explicatur. Et hinc putat se posse difficultates <a id="l107"></a> circa mutuam translationem corporum eludere <a id="l108"></a>cur nempe unum potiùs quam aliud  moveri dicatur. <a id="l109"></a>et cur navis aqua præter fluente dicitur quiescere c*ùm positionem inter ripas <a id="l110"></a>non mutat. Art 15 part 2. Sed ut pateat contradictio, <a id="l111"></a>finge quòd materia vorticis a quolibet homine tanquam <a id="l112"></a>quiescens spectatur  et Terra philosophicè <a id="l113"></a>loquendo simul quiescet: finge etiam quod alius quisquam <a id="l114"></a>eodem tempore spectat eandem Vorticis materiam ut <a id="l115"></a>circulariter motam, et terra philosophicè loquendo non <a id="l116"></a>quiescet. Ad eundem navis in mari simul movebit<span class="pagenumber-embed" id="p006r"> &lt;6r&gt; </span> et non movebit; idque non sumendo motum in laxiori <a id="l117"></a>sensu vulgi,  quo innumeri sunt motus  cujusque corporis, sed in ejus sensu philosophico quo dicit <a id="l119"></a>unicum esse in quolibet corpore, et ipsi proprium esse et <a id="l120"></a>ex rei (non imaginationis nostræ) natura competere.</p>
<p id="par17">Tertiò videtur haud sibi constare dum p ponit unicum motum cuique corpori secundum rei <a id="l122"></a>veritatem competere, et tamen (Art 31 part 2)  in<a id="l123"></a>numeros motus unicuique corpori revera inesse. Nam <a id="l124"></a>motus qui revera insunt alicui corpori, sunt revera <a id="l125"></a>motus naturales, adeòque motus in  sensu philosophico et <a id="l126"></a>secundum rei veritatem,  etiamsi contendat esse motus in solo <a id="l127"></a>sensu vulgi. Adde quod cùm totum aliquod movetur, partes <a id="l128"></a>omnes ex quibus unà translatis constituitur revera qui<a id="l129"></a>escent, nisi concedantur  verè moveri participando de <a id="l130"></a>motu totius, et proinde motus innumeros juxta rei veri<a id="l131"></a>tatem habere.</p>
<p id="par18">Sed videamus præterea ex consequentijs quàm <a id="l132"></a>absurda est hæc Cartesij doctrina. Et imprimis quemad<a id="l133"></a>modum  acriter contendit Terram non moveri quia <a id="l134"></a>non transfertur e vicinia contigui ætheris; sic ex ijsdem <a id="l135"></a>principijs consectatur quòd corporum durorum internæ <a id="l136"></a>particulæ, dum non transferuntur e vicinia particularum <a id="l137"></a>immediatè contingentium, non habent motum  proprie <a id="l138"></a>dictum sed moventur tantum participando de motibus ex<a id="l139"></a>ternarum particularum: imò quòd externarum partes <a id="l140"></a>interiores non moventur motu proprio quia non trans<a id="l141"></a>feruntur e vicinia partium internarum: Adeoque quòd <a id="l142"></a>sola superficies externa cujusque corporis movetur <a id="l143"></a>motu proprio, et quod tota interna substantia, hoc est <a id="l144"></a>totum corpus movetur per participationem motûs ex<a id="l145"></a>ternæ superficiei. Peccat igitur motûs definitio fundamentalis <a id="l146"></a> quæ tribuit id corporibus quod solis superficiebus <a id="l147"></a>competit, facitque ut nullus potest esse motus cui vis<span class="pagenumber-embed" id="p006v"> &lt;6v&gt; </span> corpori propinus.</p>
<p id="par19">Secundo. Quod si spectemus solam Artic 25 part 2 <a id="l148"></a>Vnumquodque corpus non unicum tantum sed innumeros sibi <a id="l149"></a>proprios motus habebit, dummodò propriè et juxta rei <a id="l150"></a>veritatem moveri dicentur quorum totum propriè movetur <a id="l151"></a>Idqué quia per corpus cujus motum definit, intelligit id <a id="l152"></a>omne quod simul transfertur, etsi hoc ipsum constare <a id="l153"></a>potest ex partibus alios motus inter se habentibus; puta <a id="l154"></a>Vorticem unà cum omnibus planetis vel navem unà cum <a id="l155"></a>omnibus quæ insunt mari innatantem, vel hominem in <a id="l156"></a>navi ambulantem unà cum rebus quæ secum defert, aut <a id="l157"></a>horologij rotulam unà cum particulis metallum constitu<a id="l158"></a>entibus. Nam nisi dices quod totius aggregati motus non <a id="l159"></a>ponit motum propriè et secundum rei veritatem partibus <a id="l160"></a>competentem, fatendum erit quod hi omnes motus <a id="l161"></a>rotularum, horologij, hominis, navis, &amp; vorticis revera <a id="l162"></a>et philosophicè loquendo inerunt rotularum particulis.</p>
<p id="par20">Ex utraque harum consequentiarum patet insuper quod e <a id="l163"></a>motibus nullus præ alijs dici potest verus absolutus et proprius, sed <a id="l164"></a>quòd omnes, sive respectu contiguorum corporum sive <a id="l165"></a>remotorum, sunt similiter philosophici, quo nihil absur<a id="l166"></a>dius imaginari  possumus. Nisi enim concedatur unicum <a id="l167"></a>cujusque corporis motum physicum dari, cæterasque res<a id="l168"></a>pectuum et positionum inter alia corpora mutationes, <a id="l169"></a>esse tantùm externas denominationes: sequetur Terram <a id="l170"></a>verbi gratia conari recedere a centro Solis propter motum <a id="l171"></a>respectu fixarum, et minùs conari recedere propter minorem motum <a id="l172"></a>respectu Saturni et ætherei orbis in quo vehitur, atque adhuc <a id="l173"></a>minùs respectu  Iovis et ætheris circumducti ex quo <a id="l174"></a>orbis ejus conflatur, et iterum minùs respectu Martis <a id="l175"></a>ejusque orbis ætherei, multóque minùs respectu aliorum <a id="l176"></a>orbium æthereæ materiæ qui nullum Planetam deferen<a id="l177"></a>tes sunt propriores orbi annuo Terræ; respectu verò pro<a id="l178"></a>prij orbis non omnino conari, quoniam in eo non movetur. <a id="l179"></a> Qui omnes conatus et non conatus cùm non possunt absolutè competere, dicendum est potius quod <a id="l180"></a>unicus tantum motus naturalis et absolutus Terræ competit, cujus<span class="pagenumber-embed" id="p007r"> &lt;7r&gt; </span> gratiâ conatur recedere a Sole, et quod translationes ejus <a id="l181"></a>respectu corporum externorum sunt externæ tantùm denominationes.</p>
<p id="par21">Tertiò. Sequitur e doctrinâ Cartesianâ, motum ubi nulla <a id="l182"></a>vis imprimitur generari posse. Verbi gratia si Deus effice<a id="l183"></a>ret ut Vortecis nostri gyratio derepente sisteretur, nullâ vi in terram <a id="l184"></a>impressâ quæ simul sisteret: diceret Cartesius quod terra <a id="l185"></a>propter translationem e viciniâ contingentis fluidi, jam in sensu philosophico moveret, quam prius dixit in eodem <a id="l186"></a>philosophico sensu quiescere.</p>
<p id="par22">Quartò. Ab eâdem doctrinâ sequitur etiam quod Deus <a id="l187"></a>ipse in aliquibus motum generare nequit etsi vi maximâ urgeat. Verbi gratia si cælum stellatum una cum omni <a id="l188"></a>remotissimâ parte creationis, Deus unquam vi maximâ <a id="l189"></a>urgebat ut  causaretur (puta motu diurno) circa terram con<a id="l190"></a>volvi; tamen inde non cælum sed terra tantùm juxta <a id="l191"></a>Cartesium revera moveri diceretur Art 38 part 3. Quasi perinde esset <a id="l192"></a>sive vi ingenti effecerit cælos ab oriente ad occidentem <a id="l193"></a>converti, sive vi parvâ terram in contrarias partes <a id="l194"></a>converterit. At quisquam putabit quod partes terræ <a id="l195"></a>conantur a centro ejus recedere propter vim cælis solum <a id="l196"></a>modò impressam? Vel non est rationi magis consenta<a id="l197"></a>neum ut vis cælis indita faciat  illos conari recedere <a id="l198"></a>a centro gyrationis inde causatæ, et ideò solos propriè et abso<a id="l199"></a>lutè moveri; et quod vis terræ impressa faciat ejus <a id="l200"></a>partes conari recedere a centro gyrationis inde causatæ, <a id="l201"></a>et ideò solam propriè et absolutè moveri: Etiamsi similis est <a id="l202"></a>in utroque casu translatio corporum inter se. Et proinde <a id="l203"></a>motus physicus et absolutus aliunde quam ab istâ trans<a id="l204"></a>latione denominandus est, habitâ translatione istâ pro <a id="l205"></a>externa tantùm denominatione.</p>
<p id="par23">Quintò, A ratione videtur alienum ut corpora, <a id="l206"></a>absque motu physico, distantias et positiones inter se <a id="l207"></a>mutent: sed ait Cartesius quòd Terra cæteriqué planetæ <a id="l208"></a>et stellæ fixæ propriè loquendo quiescunt, et tamen <a id="l209"></a> mutant positiones inter se.</p> <span class="pagenumber" id="p007v"> &lt;7v&gt; </span>
<p id="par24">Sextô. Et contra non minùs a ratione videatur alienum <a id="l210"></a>esse, ut plura corpora servent easdem positiones inter se <a id="l211"></a>quorum alterum physicè movetur, et altera quiescunt. <a id="l212"></a>Sed si Deus Planetam aliquem sister et faceretque ut <a id="l213"></a>eandem inter stellas fixas positionem continuò servaret <a id="l214"></a>annon diceret Cartesius quod  stellis non <a id="l215"></a>moventibus planeta propter translationem e materia <a id="l216"></a>Vorticis jam physicè moveretur.</p>
<p id="par25">Septimò Interrogo qua ratione corpus aliquod propriè <a id="l217"></a>moveri dicetur quando alia corpora ex quorum vici<a id="l218"></a>niâ transfertur non  spectantur ut quiescentia,  <a id="l219"></a>vel potiùs quando non possunt ut quiescentia spectari. <a id="l220"></a>Verbi gratia quomodò noster vortex propter transla<a id="l221"></a>tionem materiæ juxta circumferentiam, e viciniâ <a id="l222"></a>consimilis materiæ aliorum circumjacentium vorticum <a id="l223"></a>potest dici circulariter moveri, siquidem circumja<a id="l224"></a>centium vorticum materia non possit ut quiescens <a id="l225"></a>spectari, idque non tantùm respectu nostri vorticis, sed <a id="l226"></a>etiam quatenus vortices illi non quiescunt inter se. <a id="l227"></a>Quòd si  Philosophus hanc translationem non ad numericas <a id="l228"></a>corporeas vorticum particulas refert, sed ad spatium (ut ipse <a id="l229"></a>loquitur) genericum in quo vortices illi existunt, <a id="l230"></a>convenimus tandem, nam agnoscit motum referri <a id="l231"></a>debere ad spatium quatenus a corporibus distinguitur.</p>
<p id="par26">Denique ut hujus positionis absurditas quàm maxi<a id="l232"></a>ma pateat, dico quòd exinde sequitur nullam esse <a id="l233"></a>mobilis alicujus determinatam velocitatem nullámque <a id="l234"></a>definitam lineam in qua movetur. Et multo magis <a id="l235"></a>quòd corporis sine impedimentis moti velocitas non <a id="l236"></a>dici potest uniformis, neque linea recta in quâ <a id="l237"></a>motus perficitur. Imô quod nullus potest esse motus <a id="l238"></a>siquidem nullus potest esse sine aliquâ velocitate <a id="l239"></a>ac determinatione.</p> <span class="pagenumber" id="p008r"> &lt;8r&gt; </span>
<p id="par27">Sed ut hæc pateant, imprimis ostendendum est quòd <a id="l240"></a>post motum aliquem peractum nullus potest assignari <a id="l241"></a>locus juxta Cartesium in quo corpus erat sub initio motus peracti, <a id="l242"></a>sive dici non potest unde corpus movebat. Et <a id="l243"></a>ratio est quod juxta Cartesium locus non definiri <a id="l244"></a>et assignari potest nisi ex positione circumja<a id="l245"></a>centium corporum, et quod post motum aliquem <a id="l246"></a>peractum positio corporum circumjacentium non <a id="l247"></a>ampliùs manet eadem quæ fuit ante. Verbi gratia <a id="l248"></a>si Iovis Planetæ locus ubi erat ante annum jam <a id="l249"></a>peractum quæratur; quà ratione, quæso, Philosophus Car<a id="l250"></a>tesianus describet? Non per positiones particularum <a id="l251"></a>fluidæ materiæ, siquidem istæ particulæ positiones <a id="l252"></a>quas ante annum habuêre, quàm maximè mutave<a id="l253"></a>rint. Neque describet per positiones solis et fixarum <a id="l254"></a>stellarum, quoniam  inæqualis influxus materiæ <a id="l255"></a>subtilis per polos vorticum in sidera centralia, (Part 3 <a id="l256"></a>Art 104), Vorticum undulatio  (Art 114,)  inflatio (Art 111,)  et absorptio, aliæque veriores causæ, ut  <a id="l257"></a>solis et astrorum circa propria centra gyratio, generatio <a id="l258"></a>macularum, et cometarum per cælos trajectio, satis <a id="l259"></a>mutant et magnitudines siderum, et positiones, ut forte <a id="l260"></a>non sufficiant ad locum quæsitum sine aliquot mili<a id="l261"></a>arium errore designandum, et multò minùs ut <a id="l262"></a>ipsorum ope locus accuratè describi ac determinari <a id="l263"></a>possit, quemadmodum Geometra describi postularet. <a id="l264"></a>Nulla equidem in mundo reperiuntur corpora quorum <a id="l265"></a>positiones inter se diuturnitate temporis non mutantur <a id="l266"></a>et multò minùs, quæ non moventur in sensu Cartesij <a id="l267"></a>hoc est vel quatenus transferuntur e viciniâ contigu<a id="l268"></a>orum corporum vel quatenus sunt partes aliorum <a id="l269"></a>corporum sic translatorum: Et proinde nullum <a id="l270"></a>datur fundamentum quo locus qui fuit in tempore <a id="l271"></a>præterito, jam in præsentia designari possit, vel unde<span class="pagenumber-embed" id="p008v"> &lt;8v&gt; </span> possumus dicere talem locum jam ampliùs in rerum <a id="l272"></a>naturâ reperiri. Nam cùm locus juxta Cartesium <a id="l273"></a>nihil aliud sit quàm superficies corporum ambien<a id="l274"></a>tium vel positio inter alia quælibet remotiora <a id="l275"></a>corpora: impossibile est ex ejus doctrinâ ut in rerum <a id="l276"></a>naturâ diutiùs existat quàm manent eædem illæ <a id="l277"></a>corporum positiones ex quibus individuam denomi<a id="l278"></a>nationem sumpsit. Et proinde de loco Iovis quem <a id="l279"></a>ante annum habuit, parique ratione de præterito <a id="l280"></a>loco cujuslibet mobilis manifestum est juxta Cartesij <a id="l281"></a> doctrinam, quòd ne quidem Deus ipse (stante <a id="l282"></a>rerum novato statu) possit accuratè et in sensu Geo<a id="l283"></a>metrico describere, quippe cùm propter mutatas cor<a id="l284"></a>porum positiones, non ampliùs in rerum naturâ ex<a id="l285"></a>istit.</p>
<p id="par28">Iam itaque post motum aliquem completum <a id="l286"></a>cùm locus in quo  inchoabatur hoc est initium <a id="l287"></a>trajecti spatij non assignari potest nec ampliùs esse: <a id="l288"></a>illius trajecti spatij non habentis initium nulla potest <a id="l289"></a>esse longitudo; et proinde cùm velocitas pendet ex <a id="l290"></a>longitudine spatij in dato tempore transacti, sequitur <a id="l291"></a>quod moventis nulla potest esse velocitas; quemadmodum <a id="l292"></a>volui primò ostenderere. Præterea quòd de initio spatij <a id="l293"></a>transacti dicitur de omnibus intermedijs locis similiter <a id="l294"></a>debet intelligi; adeoque cùm spatium nec habet <a id="l295"></a>initium nec partes intermedias sequitur nullum <a id="l296"></a>fuisse spatium transactum et proinde motûs nullam <a id="l297"></a>determinationem, quòd volui secundò indicare. Quin <a id="l298"></a>imò sequitur motum Cartesianum non esse motum, <a id="l299"></a>utpote cujus nulla est velocitas, nulla determinatio <a id="l300"></a>et quo nullum spatium,  distantia nulla trajicitur. <a id="l301"></a>Necesse est itaque ut locorum determinatio adeòque <a id="l302"></a>motus localis ad ens aliquod immobile referatur <a id="l303"></a>quale est sola extensio vel spatium quatenus ut quid<span class="pagenumber-embed" id="p009r"> &lt;9r&gt; </span> a corporibus revera distinctum spectatur. Et hoc lubentiùs <a id="l304"></a>agnoscet Cartesianus Philosophus si modò advertat quòd <a id="l305"></a>Cartesius ipse extensionis hujus quatenus a corporibus dis<a id="l306"></a>tinctæ ideam habuit, quam voluit ab extensione corporea <a id="l307"></a>discriminare vocando genericam. Art 10, 12, &amp; 18, part 2 <a id="l308"></a>Princip. Et quod vorticum gyrationes, a quibus vim ætheris <a id="l309"></a>recedendi a centris, adeoque totam ejus mechanicam Philo<a id="l310"></a>sophiam deduxit, ad extensionem hance genericam <a id="l311"></a>tacitè referuntur.</p>
<p id="par29">Cæterùm cùm Cartesius in Art 4 &amp; 11 Part 2 Princip <a id="l312"></a>demonstrasse videtur quòd corpus nil differt ab exten<a id="l313"></a>sione; abstrahendo scilicet duritiem, colorem, gravitatem, frigus, <a id="l314"></a>calorem cæterasque qualitates quibus corpus <a id="l315"></a>carere possit ut tandem unica maneat ejus extensio <a id="l316"></a>in longum latum et profundum quæ proinde sola ad <a id="l317"></a>essentiam ejus pertinebit. Et cùm hæc apud pluri<a id="l318"></a>mos pro demonstratione habetur, estque sola ut opinor <a id="l319"></a>causa propter quam fides huic opinioni constrin<a id="l320"></a>gi potest: ideò ne ulla circa naturam motûs supersit <a id="l321"></a>dubitatio, respondebo huic argumento dicendo quid sit <a id="l322"></a>Extensio, quid corpus et quomodo ab invicem differunt. <a id="l323"></a>Cùm enim distinctio substantiarum in cogitantes et <a id="l324"></a>extensas vel potiùs in cogitationes et extensiones <a id="l325"></a> sit præcipuum Philosophiæ Cartesianæ <a id="l326"></a>fundamentum, quòd contendit esse vel mathematicis <a id="l327"></a>demonstrationibus notius: eversionem ejus ex parte <a id="l328"></a>extensionis, ut veriora Mechanicarum scientiarum <a id="l329"></a>fundamenta substruantur, haud parvi facio.</p>
<p id="par30">De extensione jam fortè expectatio est ut <a id="l330"></a>definiam esse vel substantiam vel accidens aut <a id="l331"></a>omninò nihil. At neutiquam sanè, nam habet <a id="l332"></a>quendam sibi proprium existendi modum qui <a id="l333"></a>neque substantijs neque accidentibus competit.<span class="pagenumber-embed" id="p009v"> &lt;9v&gt; </span> Non est substantia tum quia non absolutè per se, sed <a id="l334"></a>tanquam Dei effectus emanativus, et omnis entis affectio <a id="l335"></a>quædam subsistit; tum quia non substat ejusmodi proprijs <a id="l336"></a>affectionibus quæ subtantiam denominant, hoc est actio<a id="l337"></a>nibus, quales sunt cogitationes in mente et motus in <a id="l338"></a>corpore. Nam etsi Philosophi non definiunt substan<a id="l339"></a>tiam esse ens quod potest aliquid agere, tamen omnes hoc <a id="l340"></a>tacitè de substantijs intelligunt, quemadmodum ex eo <a id="l341"></a>pateat quòd facilè concederent extensionem esse <a id="l342"></a>substantiam ad instar corporis si modò moveri posset <a id="l343"></a>et corporis actionibus frui. Et contra haud concede<a id="l344"></a>rent corpus esse substantiam si nec moveri posset <a id="l345"></a>nec sensationem aut perceptionem aliquam in mente <a id="l346"></a>qualibet excitare. Præterea cùm extensionem <a id="l347"></a>tanquam sine aliquo subjecto existentem possumus <a id="l348"></a>clarè concipere, ut cùm imaginamur extramunda<a id="l349"></a>na spatia aut loca quælibet corporibus vacua; <a id="l350"></a> et credimus existere ubicunque imaginamur <a id="l351"></a>nulla esse corpora, nec possumus credere periturum <a id="l352"></a>esse cum corpore si modò Deus aliquod annihilaret, <a id="l353"></a>sequitur eam non per modum accidentis inhæren<a id="l354"></a>do alicui subjecto existere. Et proinde non est <a id="l355"></a>accidens. Et multò minùs dicetur nihil, quippe <a id="l356"></a>quæ magis  est aliquid quàm acci<a id="l358"></a>dens et ad naturam substantiæ magis accedit. <a id="l359"></a>Nihili nulla datur Idea neque ullæ sunt proprietates <a id="l360"></a>sed extensionis Ideam habemus omnium clarissi<a id="l361"></a>mam abstrahendo scilicet affectiones et proprietates <a id="l362"></a>corporis ut sola maneat spatij in longum latum <a id="l363"></a>et profundum uniformis et non limitata distensio. <a id="l364"></a>Et præterea sunt ejus plures proprietates concomi<span class="pagenumber-embed" id="p010r"> &lt;10r&gt; </span>tantes hanc ldeam, quass jam enumerabo non tantùm <a id="l365"></a>ut aliquid esse sed simul ut quid sit ostendam.</p>
<p id="par31">1.   Spatium omnifariam distingui potest in partes quarum <a id="l366"></a>terminos communes solemus dicere superficies; et  <a id="l367"></a>istæ superficies omnifariam distingui possunt in partes, <a id="l368"></a>quarum terminos communes nominamus lineas; et  <a id="l369"></a>rursus istæ lineæ omnifariam distingi possunt in partes <a id="l370"></a>quas dicimus puncta. Et hinc superficies non habet <a id="l371"></a>profunditatem, nec linea latitudinem, neque punctum <a id="l372"></a>quamlibet dimensionem; nisi dicas quod spatia contermina <a id="l373"></a>se mutuò ad usque profunditatem interjectæ superficiei <a id="l374"></a>penetrant, utpote quam dixi esse utriusque terminum <a id="l375"></a>sive extremitatem communem: &amp; sic de lineis et punctis. <a id="l376"></a>Præterea spatia sunt ubique spatijs contigua, et exten<a id="l377"></a>sio juxta extensionem ubique posita, adeoque partium  con<a id="l378"></a>tingentium ubique sunt termini communes, hoc est, <a id="l379"></a>ubique superficies disterminantes solida hinc inde, et <a id="l380"></a>ubique lineæ in quibus partes superficierum se <a id="l381"></a>contingunt, et ubique puncta in quibus linearum <a id="l382"></a>partes continuæ nectuntur. Et hinc ubique sunt <a id="l383"></a> omnia figurarum genera, ubique sphæræ, ubique <a id="l384"></a>cubi, ubique triangula, ubique lineæ rectæ, ubique circu<a id="l385"></a>lares, Ellipticæ, Parabolicæ, cæteræque omnes, idque <a id="l386"></a>omnium formarum et magnitudinum, etiamsi <a id="l387"></a>non ad visum delineatæ. Nam materialis deli<a id="l388"></a>neatio figuræ alicujus non est istius figuræ quoad <a id="l389"></a>spatium nova productio, sed tantum corporea <a id="l390"></a>representatio ejus ut jam sensibus appareat esse <a id="l391"></a>quæ priùs fuit insensibilis in spatio. Sic enim <a id="l392"></a>credimus ea omnia spatia esse sphærica per quæ <a id="l393"></a>sphæra aliqua progressivè mota in singulis momen<a id="l394"></a>tis transijt unquam, etiamsi sphæræ istius inibi <a id="l395"></a>sensibilia vestigia non amplius manent. Imò<span class="pagenumber-embed" id="p010v"> &lt;10v&gt; </span> spatium credimus priùs fuisse sphæricum quàm <a id="l396"></a>sphæra occupabat, ut ipsam posset capere; et <a id="l397"></a>proinde cùm ubique sunt spatia quæ possunt sphæram <a id="l398"></a>quamlibet materialem adæquatè capere, patet ubique <a id="l399"></a>esse spatia sphærica. Et sic de alijs figuris. Ad <a id="l400"></a>eundem modum intra aquam claram etsi nullas <a id="l401"></a>videmus materiales figuras, tamen insunt plurimæ <a id="l402"></a>quas aliquis tantum color varijs ejus partibus <a id="l403"></a>inditus multimodò faceret apparere. Color autem <a id="l404"></a>si inditus esset, non constitueret materiales figuras <a id="l405"></a>sed tantùm efficeret visibiles.</p>
<p id="par32">2. Spatium in infinitum usque omnifariam exten<a id="l406"></a>ditur. Non possumus enim ullibi limitem imaginari <a id="l407"></a>quin simul intelligamus quòd ultra datur spatium. <a id="l408"></a>Et hinc omnes lineæ rectæ paraboliformes, hyper<a id="l409"></a>boliformes, et omnes coni et cilindri,et ejusmodi <a id="l410"></a>cæteræ figuræ in infinitum usque progrediuntur, <a id="l411"></a>et nullibi limitantur etsi passim a lineis et <a id="l412"></a>superficiebus omnigenis transversim pergentibus <a id="l413"></a>intercipiuntur,  et figurarum segmenta <a id="l414"></a>cum ipsis omnifariam constituunt. Verùm ut infiniti  specimen aliquod habeatis; fingite triangulum <a id="l416"></a>aliquod cujus basis cum uno crure quiescat et crus <a id="l417"></a>alterum circa terminum ejus basi contiguum ita gyret <a id="l418"></a> in pIano trianguli ut triangulum in vertice grada<a id="l419"></a>tim apperiatur: et interea advertite puncta animis <a id="l420"></a>vestris, ubi crura duo concurrerent si modò eousque <a id="l421"></a>producerentur, et manifestum est quod ista omnia <a id="l422"></a>puncta reperiuntur in lineâ rectâ in quâ crus <a id="l423"></a>quiescens jacet, et quod eò longiùs perpetim distant <a id="l424"></a>quo crus mobile diutiùs convolvitur eousque dum<span class="pagenumber-embed" id="p011r"> &lt;11r&gt; </span> alteri cruri parallelum evadat et non potest ampliùs <a id="l425"></a>cum eo alicubi concurrere. Rogo jam quanta fuit <a id="l426"></a>distantia puncti ultimi in quo crura concurrebant? <a id="l427"></a>Certè major fuit quàm ulla potest assignari, vel <a id="l428"></a>potiùs nullum e punctis fuit ultimum, et proinde recta <a id="l429"></a>linea in quâ omnia illa concursuum puncta reperi<a id="l430"></a>untur est actu plusquam finita. Neque est quod aliquis <a id="l431"></a>dicat hanc imaginatione tantùm et non actu <a id="l432"></a>infinitam esse; nam si triangulum sit actu adhi<a id="l433"></a>bitum, ejus crura semper actu dirigentur versus <a id="l434"></a>aliquod commune punctum, ubi concurrerent ambo <a id="l435"></a>si modò producerentur, et proinde tale  <a id="l436"></a>punctum ubi productæ concurrerent semper erit actu, <a id="l437"></a>etiamsi  fingatur esse extra <a id="l438"></a>mundi corporei limites; atque adeò linea quam ea omnia <a id="l439"></a>puncta designant erit actualis, quamvis ultra omnem <a id="l440"></a>distantiam progrediatur.</p>
<p id="par33">Siquis jam objiciat quòd extensionem infinitam <a id="l441"></a>esse non possumus imaginari; concedo: Sed interea <a id="l442"></a>contendo quod possumus intelligere. Possumus imagi<a id="l443"></a>nari majorem extensionem ac majorem deinde, sed <a id="l444"></a>intelligimus majorem extensionem  existere quàm unquam <a id="l445"></a>possumus  imaginari. Et hinc obiter <a id="l446"></a>facultas intelligendi ab imaginatione clarè distinguitur.</p>
<p id="par34">Sin dicat præterea quod non intelligimus quid <a id="l447"></a>sit ens infinitum nisi per negationem limitum <a id="l448"></a>finiti, et quòd hæc est negativa adeoqué vitiosa <a id="l449"></a>conceptio: Renuo. Nam limes vel terminus est restri<a id="l450"></a>ctio sive negatio pluris realitatis aut existentiæ <a id="l451"></a>in ente limitato, et quo minùs concipimus ens aliquod <a id="l452"></a>limitibus constringi, eò magis aliquid sibi poni <a id="l453"></a>deprehendimus, hoc est eò magis positivè concipimus.<span class="pagenumber-embed" id="p011v"> &lt;11v&gt; </span> Et proinde negando omnes limites conceptio evadet <a id="l454"></a>maximè positiva. ffinis est vox quoad sensum nega<a id="l455"></a>tiva, adeoqué infinitas cùm sit negatio negationis <a id="l456"></a>(id est finium) erit vox quoad sensum et conceptum <a id="l457"></a>nostrum maximè positiva, etsi grammaticè negativa <a id="l458"></a>videatur. Adde quòd plurimarum superficierum longi<a id="l459"></a>tudine infinitarum  positivæ et finitæ quantitates <a id="l460"></a>a Geometris accuratè noscuntur. Et sic plurimorum <a id="l461"></a>solidorum turn longitudine tum latitudine infini<a id="l462"></a>torum quantitates solidas positive et exactè determinare <a id="l463"></a>possum, et ad data finita solida æquiparare. Sed <a id="l464"></a>id non est hujus loci.</p>
<p id="par35">Quòd si Cartesius jam dicat extensionem non <a id="l465"></a>infinitam fore sed tantum indefinitam, a Grammati<a id="l466"></a>cis corrigendus est. Nam vox indefinita nunquam <a id="l467"></a>dicitur de eo quod actu est sed semper respicit <a id="l468"></a>futuri possibilitatem, tantùm denotans aliquid esse nondum <a id="l469"></a>determinatum ac definitum. Sic antequam Deus <a id="l470"></a>aliquid de Mundo creando statuerat, (siquando <a id="l471"></a>non statuerat,) materiæ quantitas stellarum numerus cæteraque omnia <a id="l472"></a>fuerunt indefinita, quæ jam mundo creato defi<a id="l473"></a>niuntur. * <span class="pagenumber-embed"> &lt; insertion from the left margin of f 11v &gt; </span>* Sic materia <a id="l474"></a>est indefinitè <a id="l475"></a>divisibilis, sed <a id="l476"></a>semper vel <a id="l477"></a>finitè vel infi<a id="l478"></a>nitè divisa. <a id="l479"></a>Art 26. P: 1. &amp; <a id="l480"></a>34. P: 2.<span class="pagenumber-embed"> &lt; text from f 11v resumes &gt; </span> Sic linea indefinita est quæ nondum de<a id="l481"></a>terminatur cujusnam sit futuræ longitudinis. Et sic <a id="l482"></a>spatium indefinitum est quod nondum determinatur <a id="l483"></a>cujusnam sit futuræ magnitudinis, quod verò jam actu est <a id="l484"></a>non est definiendum sed vel habet terminos vel non <a id="l485"></a>habet, adeòque vel finitum est vel infinitum. <a id="l486"></a>Nec obstat quod dicit  esse indefinitum quoad nos, hoc est nos <a id="l487"></a>tantùm ignorare fines ejus et non positivè scire nullos <a id="l488"></a>esse, (Art 27 Part 1:) tum quia nobis nescientibus, Deus <a id="l489"></a>saltem non indefinitè tantum sed certè et positivè <a id="l490"></a>intelligit nullos  esse, tum quia nos etiam <a id="l491"></a>quamvis negativè imaginamur, tamen positivè et <a id="l492"></a>certissimè intelligimus id limites omnes transcendere.<span class="pagenumber-embed" id="p012r"> &lt;12r&gt; </span> Sed video quid metuit Cartesius, nempe si spatium pone<a id="l493"></a>ret infinitum, Deum fortè constitueret propter infinitatis <a id="l494"></a>perfectionem. At nullo modo, nam infinitas non est <a id="l495"></a>perfectio nisi quatenus perfectionibus tribuitur. Infini<a id="l496"></a>tas intellectûs, potentiæ, fælicitatis &amp;c est summa per<a id="l497"></a>fectio; infinitas ignorantiæ, impotentiæ, miseriæ &amp;c <a id="l498"></a>summa imperfectio; et infinitas extensionis talis est <a id="l499"></a>perfectio qualis est extendi.</p>
<p id="par36">3. Partes spatij sunt immobiles. Si moveantur, vel <a id="l500"></a>dicendum est quod cujusque motus sit translatio e vici<a id="l501"></a>nia aliarum contingentium partium, quemadmodum <a id="l502"></a>Cartesius definivit motus corporum, et hoc absurdum <a id="l503"></a>esse satis ostendi; vel dicendum est quod sit transla<a id="l504"></a>tio de spatio in spatium, hoc est de seipsis, nisi <a id="l505"></a>fortè dicatur quod duo ubique spatia coincidunt, mobile <a id="l506"></a>et immobile. Cæterùm spatij immobilitas optimè per <a id="l507"></a>durationem illustrabitur. Quemadmodum enim dura<a id="l508"></a>tionis partes per ordinem individuantur, ita ut (in<a id="l509"></a>stantiæ gratia) dies hesternus si ordinem cum hodier<a id="l510"></a>no die commutare posset et evadere posterior, indi<a id="l511"></a>viduationem amitteret et non ampliùs esset hester<a id="l512"></a>nus dies sed hodiernus: Sic spatij partes per earum <a id="l513"></a>positiones individuantur ita ut si duæ quævis possent <a id="l514"></a>positiones commutare, individuationem simul commu<a id="l515"></a>tarent, et utraque in alteram numericè converte<a id="l516"></a>retur. Propter solum ordinem et positiones inter <a id="l517"></a>se partes durationis et spatij intelliguntur esse eædem <a id="l518"></a>ipsæ quæ revera sunt; nec habent aliud individu<a id="l519"></a>ationis principium præter ordinem et positiones istas, <a id="l520"></a>quas proinde mutare nequeunt.</p>
<p id="par37">4. Spatium est entis quatenus ens affectio. Nullum <a id="l521"></a>ens existit vel potest existere quod  non aliquo <a id="l522"></a>modo ad spatium refertur. Deus est ubique, mentes<span class="pagenumber-embed" id="p012v"> &lt;12v&gt; </span> creatæ sunt alicubi, et corpus in spatio quod implet, <a id="l523"></a>et quicquid nec ubique nec ullibi est id non est. Et <a id="l524"></a>hinc sequitur quod spatium sit entis primariò exis<a id="l525"></a>tentis effectus emanativus, quia posito quolibet ente ponitur spatium. Deque Duratione similia <a id="l526"></a>possunt affirmari : scilicet ambæ sunt entis affecti<a id="l527"></a>ones sive attributa secundum quæ quantitas exis<a id="l528"></a>tentiæ cujuslibet individui quoad amplitudinem <a id="l529"></a>præsentiæ et perseverationem in suo esse denominatur. <a id="l530"></a>Sic quantitas existentiæ Dei secundum durationem <a id="l531"></a>æterna fuit, et secundum spatium cui adest, in<a id="l532"></a>finita; et quantitas existentiæ rei creatæ secundum <a id="l533"></a>durationem tanta fuit quanta duratio ab inita <a id="l534"></a>existentia, et secundum amplitudinem præsentiæ <a id="l535"></a>tanta ac spatium cui  adest.</p>
<p id="par38">Cæterùm nequis hinc imaginetur Deum ad instar <a id="l536"></a>corporis extendi et partibus divisibilibus constare: <a id="l537"></a>sciendum est ipsissima spatia non esse actu divisibilia <a id="l538"></a>et insuper ens quodlibet habere modum sibi propri<a id="l539"></a>um quo spatijs adest. Sic enim durationis longè <a id="l540"></a>alia est  ad spatium relatio quàm corporis. <a id="l541"></a>Nam diversis partibus spatij non ascribimus diver<a id="l542"></a>sam durationem, sed dicimus omnes simul durare. <a id="l543"></a> Idem est durationis momentum  <a id="l544"></a>Romæ et Londini, idem Terræ et astris cælisque <a id="l545"></a>universis. Et quemadmodum unumquodque durationis <a id="l546"></a>momentum sic per universa spatia, suo more, sine <a id="l547"></a>aliquo partium ejus conceptu diffundi intelligimus: <a id="l548"></a>ita non magis contradicit ut Mens etiam suo more sine aliquo <a id="l549"></a>partium conceptu per spatium diffundi possit.</p>
<p id="par39">5. Corporum positiones,  distantiæ,  et motus locales <a id="l550"></a> ad spatij partes referendæ sunt. Et hoc patet <a id="l551"></a>e prima et quartâ recensita proprietate spatij, et manifestius <a id="l552"></a>erit si inter corpuscula concipias vacuitates esse disse<a id="l553"></a>minatas, vel attendas ad ea quæ de motu priùs dixi. <a id="l554"></a>His præterea subnecti potest quod spatio non inest<span class="pagenumber-embed" id="p013r"> &lt;13r&gt; </span> vis aliqua impediendi aut promovendi vel qualibet <a id="l555"></a>ratione mutandi motus corporum. Et hinc corpora <a id="l556"></a>projectilia lineas rectas uniformi motu describunt si non <a id="l557"></a>aliunde occurrant impedimenta. Sed de his plura posthac.</p>
<p id="par40">6. Denique spatium est æternæ durationis et immutabilis <a id="l558"></a>naturæ, idque quòd sit æternis et immutabilis entis effectus <a id="l559"></a>emanativus. Siquando non fuerit spatium, Deus tunc <a id="l560"></a>nullibi adfuerit, et proinde spatium creabat postea ubi ipse <a id="l561"></a>non aderat, vel quod non minùs rationi absonum est, <a id="l562"></a>creabat suam ubiquitatem. Porrò quamvis fortasse possu<a id="l563"></a>mus imaginari nihil esse in spatio tamen non possumus <a id="l564"></a>cogitare non esse spatium; quemadmodum non possumus <a id="l565"></a>cogitare durationem non esse, etsi possibile esset fingere <a id="l566"></a>nihil omninò durare. Et hoc per extramundana spatia <a id="l567"></a>manifestum est, quæ (cùm imaginamur mundum esse finitum) <a id="l568"></a>non possumus cogitare non esse, quamvis nec a Deo <a id="l569"></a>nobis revelata sunt, nec per sensus innotescunt nec a <a id="l570"></a>spatijs intramundanis quoad existentiam dependent./ Sed <a id="l571"></a>de spatijs istis credi solet quod sunt nihil. Imò verò <a id="l572"></a>sunt  spatia. Spatium etsi sit corpore vacuum <a id="l573"></a>tamen non est seipso vacuum. Et est aliquid quod <a id="l574"></a>sunt spatiæ quamvis præterea nihil. Quinimò fatendum <a id="l575"></a>est quod spatia non sunt magis spatia ubi mundus existit <a id="l576"></a>quàm ubi nullus est, nisi fortè dices quod Deus cùm mundum <a id="l577"></a>in hoc spatio creabat, spatium simul creabat in seipso <a id="l578"></a>vel quod Deus si mundum in his spatijs posthac annihila<a id="l579"></a>ret, etiam spatia annihilaret in seipsis. Quicquid itaque est <a id="l580"></a>pluris realitatis in uno spatio quàm in altero, illud <a id="l581"></a>corporis est et non spatij; quemadmodum clariùs patebit <a id="l582"></a>si modò puerile illud et ab infantia derivatum præjudi<a id="l583"></a>cium deponatur quod extensio inhæret corpori tanquam <a id="l584"></a>accidens in subjecto sine quo revera nequit existere.</p> <span class="pagenumber" id="p013v"> &lt;13v&gt; </span>
<p id="par41">Descriptà extensione natura corporea ex alterâ <a id="l585"></a>parte restat explicanda. Hujus autem, cùm non necessario <a id="l586"></a>sed voluntate divina existit, explicatio erit incertior <a id="l587"></a>propterea quod divinæ potestatis limites haud scire <a id="l588"></a>concessum est, scilicet an unico tantum modo materia <a id="l589"></a>creari potuit, vel an plures sunt quibus alia atque <a id="l590"></a>alia entia corporibus simillima producere licuit. Et <a id="l591"></a>quamvis haud credibile videtur Deum posse entia corpo<a id="l592"></a>ribus simillima creare quæ omnes eorum actiones <a id="l593"></a>edant et exhibeant phænomena et tamen in essenti<a id="l594"></a>ali et metaphysica constitutione non sint corpora: <a id="l595"></a>cùm tamen ejus rei nondum habeo claram ac distinctam <a id="l596"></a>perceptionem, non ausim contrarium affirmare, et proinde <a id="l597"></a>nolo positivè dicere quænam sit corporea natura <a id="l598"></a>sed potiùs describam quoddam genus entium corporibus <a id="l599"></a>per omnia similium quorum creationem esse penes <a id="l600"></a>Deum non possumus non agnoscere, et proinde quæ <a id="l601"></a>haud possumus certò dicere non esse corpora.</p>
<p id="par42">Cùm quisque hominum sit sibi conscius quòd <a id="l602"></a>pro arbitrio possit corpus suum movere et credit <a id="l603"></a>etiam quod alijs hominibus eadem inest potestas quà <a id="l604"></a>per solas cogitationes sua corpora similiter movent: <a id="l605"></a>potestas movendi quælibet pro arbitratu corpora Deo <a id="l606"></a>neutiquam deneganda est, cujus cogitationum infinitè <a id="l607"></a>potentior est et promptior facultas. Et pari ratione <a id="l608"></a>concedendum est quod Deus sola cogitandi aut <a id="l609"></a>volendi actione impedire posset ne corpora aliqua <a id="l610"></a>spatium quodlibet certis limitibus definitum ingrediantur</p>
<p id="par43">Quòd si potestatem hancce exerceret, efficeretque <a id="l611"></a>ut spatium aliquod super terrâ ad instar montis vel <a id="l612"></a>corporis cujuslibet terminatum evaderet corporibus<span class="pagenumber-embed" id="p014r"> &lt;14r&gt; </span> impervium, adeòque lucem omniaque impingentia sisteret <a id="l613"></a>aut reflecteret; impossibile videtur ut  ope <a id="l614"></a>sensuum nostrorum  (qui soli in hâc re judices con<a id="l615"></a>stituerentur) hoc spatium non revera corpus esse dete<a id="l616"></a>geremus; foret enim tangibile propter impenetrabilita<a id="l617"></a>tem, et visibile opacum et coloratum propter reflec<a id="l618"></a>tionem lucis, et percussum resonaret propterea quòd <a id="l619"></a>aer vicinus percussione moveretur.</p>
<p id="par44">Fingamus itaque spatia vacua per mundum disseminari <a id="l620"></a>quorum aliquod certis limitibus definitum, divinâ potestate <a id="l621"></a>evadat corporibus impervium, et ex hypothesi manifes<a id="l622"></a>tum est quod hoc obsisteret motibus corporum et fortasse <a id="l623"></a>reflecteret, et particulæ corporeæ proprietates omnes indue<a id="l624"></a>ret, nisi quod foret immobile. Sed si fingamus præ<a id="l625"></a>terea illam impenetrabilitatem non in eadem spatij <a id="l626"></a>parte semper conservari sed posse hue illuc juxta <a id="l627"></a>certas leges transferri ita tamen ut illius spatij <a id="l628"></a>impenetrabilis quantitas et figura non mutetur, nulla <a id="l629"></a>foret corporis proprietas quæ huic non competeret. <a id="l630"></a>Esset figuratum, tangibile, et mobile, reflecti posset, et <a id="l631"></a>reflectere, et in aliqua rerum compagine partem non <a id="l632"></a>minùs constituere quàm aliud quodvis corpusculum, <a id="l633"></a>et non video cur non æquè posset agere in mentes <a id="l634"></a>nostras et  vicissim pati, cùm sit nihil aliud quàm effectus <a id="l635"></a>mentis divinæ intra definitam spatij quantitatem elici<a id="l636"></a>tus. Nam certum est Deum voluntate suâ posse nostras <a id="l637"></a>perceptiones movere, et proinde  talem potestatem <a id="l638"></a>effectibus suæ voluntatis adnectere.</p>
<p id="par45">Ad eundem modum si plura hujusmodi spatia <a id="l639"></a>et corporibus et seipsis impervia fierent, ea omnia vices <a id="l640"></a>corpusculorum gererent, eademque exhiberent phænome<a id="l641"></a>na. Atque ita si hic mundus ex hujusmodi entibus <a id="l642"></a>totus constitueretur, vix aliter se habiturum esse videtur. <a id="l643"></a>Et proinde hæc entia vel corpora forent vel corporibus<span class="pagenumber-embed" id="p014v"> &lt;14v&gt; </span> simillima./ Quod si forent corpora, tum corpora definire <a id="l644"></a>possemus esse <span class="large">Extensionis quantitates deter<a id="l645"></a>minatas quas Dius ubique præsens conditionibus <a id="l646"></a>quibusdam aificit</span>: quales sunt 1 ut sint mobiles, <a id="l647"></a>et ideò non dixi esse spatij partes numericas quæ <a id="l648"></a>sunt prorsus immobiles, sed tantùm  definitas quantitates <a id="l649"></a>quæ de spatio in spatium transferri queant. 2 Vt <a id="l650"></a>ejusmodi duo non possint qualibet ex parte coincide<a id="l651"></a>re, sive ut sint impenetrabiles et proinde ut occurrentes mutuis <a id="l652"></a>motibus obstent  certisque legibus reflectantur. 3 <a id="l653"></a>Vt in mentibus creatis possint excitare varias sensuum <a id="l654"></a>et phantasiæ perceptiones, et ab ipsis vicissim moveri, <a id="l655"></a>nec mirum cum originis descriptio in hoc fundatur.</p>
<p id="par46">Cæterum de jam explicatis juvabit annotare sequen<a id="l656"></a>tia. 1 Quod ad horum entium existentiam non opus <a id="l657"></a>est ut effingamus aliquam substantiam non intelligibi<a id="l658"></a>lem dari cui tanquam subjecto forma substantialis, <a id="l659"></a>inhæreat: Sufficiunt extensio et actus divinæ volun<a id="l660"></a>tatis. Extensio vicem substantialis subjecti gerit in <a id="l661"></a>quâ forma corporis per divinam voluntatem con<a id="l662"></a>servatur; et effectus iste divinæ voluntatis est forma <a id="l663"></a>sive ratio formalis corporis denominans omnem <a id="l664"></a>spatij dimensionem in qua producitur esse corpus.</p>
<p id="par47">2 Hæc entia non minùs forent realia quàm <a id="l665"></a>corpora, nec minùs dici possent substantiæ. Quicquid <a id="l666"></a>enim realitatis corporibus inesse credimus, hoc fit <a id="l667"></a>propter eorum Phænomena et sensibiles qualitates. <a id="l668"></a>Et proinde hæc Entia, cùm forent omnium istius<a id="l669"></a>modi qualitatum capacia, et possent ea omnia <a id="l670"></a>phænomena similiter exhibere, non minùs realia esse judicare<a id="l671"></a>mus, si modò existerent. Nec minùs forent substan<a id="l672"></a>tiæ, siquidem per solum Deum pariter subsisterent<span class="pagenumber-embed" id="p015r"> &lt;15r&gt; </span> et substarent accidentibus.</p>
<p id="par48">3 Inter extensionem et ei inditam formam talis ferè <a id="l673"></a>est Analogia qualem Aristotelici inter materiam <a id="l674"></a>primam et formas substantiales ponunt; quatenus nempe dicunt eandem <a id="l675"></a>materiam esse omnium formarum capacem, et denomina<a id="l676"></a>tionem numerici corporis a formâ mutuari. Sic enim pono <a id="l677"></a>quamvis formam per quælibet spatia transferri posse, et <a id="l678"></a>idem corpus ubique denominare.</p>
<p id="par49">4 Differunt autem quod extensio (cùm sit et quid, et quale <a id="l679"></a>et quantum) habet plus realitatis quàm materia prima, atque <a id="l680"></a>etiam quod intelligi potest, queinadmodum et forma quam <a id="l681"></a>corporibus assignavi. Siqua enim est in conceptione diffi<a id="l682"></a>cultas id non est formæ quam Deus spatio indaret, sed <a id="l683"></a>modi quo indaret. Sed ea pro difficultate non habenda <a id="l684"></a>est siquidem eadem in modo quo membra nostra move<a id="l685"></a>mus occurrit, et nil minùs tamen credimus nos posse <a id="l686"></a>movere. Si modus iste nobis innotesceret, pari ratione <a id="l687"></a>sciremus quo pacto Deus etiam corpora posset movere <a id="l688"></a>et a loco aliquo data figura terminato expellere <a id="l689"></a>et impedire ne expulsa vel alia quævis possent rursus <a id="l690"></a>ingredi, hoc est, efficereut spatium istud foret impe<a id="l691"></a>nitrabile et formam corporis indueret.</p>
<p id="par50">5 Hujus itaque naturæ corporeæ descriptionem a <a id="l692"></a>facultate movendi corpora nostra deduxi ut omnes <a id="l693"></a>in conceptu difficultates eò tandem redirent; et <a id="l694"></a>præterea ut (nobis intimè conscijs) pateret Deum nulla <a id="l695"></a>aliâ quàm volendi actione creasse mundum, quem<a id="l696"></a>admodum et nos sola volendi actione movemus cor<a id="l697"></a>pora nostra; et insuper ut Analogiam inter nostras ac <a id="l698"></a>Divinas facultates majorem esse ostenderem quàm <a id="l699"></a>hactenus animadvertêre Philosophi. Nos ad imagi<a id="l700"></a>nem Dei creatos esse testatur sacra pagina. Et<span class="pagenumber-embed" id="p015v"> &lt;15v&gt; </span> imago ejus in nobis magis elucescet si modò creandi <a id="l701"></a>potestatem æque ac cætera ejus attributa in facultatibus <a id="l702"></a>nobis concessis adumbravit neque obest quod nosmet ipsi <a id="l703"></a>sumus creaturæ adeòque specimen hujus attributi nobis <a id="l704"></a>non pariter concedi potuisse. Nam etsi ob hanc ratio<a id="l705"></a>nem potestas creandi mentes non delineatur in <a id="l706"></a>aliqua facuItate mentis creatæ, tamen mens creata <a id="l707"></a>(cum sit imago Dei) est naturæ longè nobilioris <a id="l708"></a>quàm corpus ut forsan eminenter in se contineat. <a id="l709"></a>Sed præterea movendo corpora non creamus aliquid <a id="l710"></a>nec possumus creare sed potestatem creandi tantùm <a id="l711"></a>adumbramus. Non possumus enim efficere ut spatia <a id="l712"></a>aliqua sint corporibus impervia, sed corpora tantum <a id="l713"></a>movemus, eaque non quælibet sed propria tantùm, quibus <a id="l714"></a>divina constitutione et non nostra voluntate unimur, <a id="l715"></a>neque quolibet modo sed secundum quasdem leges quas <a id="l716"></a>Deus nobis imposuit. Siquis autem maluit hanc <a id="l717"></a>nostram potestatem dici finitum et infimum gradum <a id="l718"></a>potestatis  quæ Deum Creatorem constituit, hoc non magis derogaret de divina <a id="l719"></a>potestate quàm de ejus intellectu derogat quod nobis <a id="l720"></a>etiam finito gradu competit intellectus; præsertim cùm <a id="l721"></a>non est propriæ et independentis potestatis sed legis <a id="l722"></a>a Deo nobis impositæ quòd corpora nostra movemus. <a id="l723"></a>Quinetiam si quis opinatur possibile esse ut Deus <a id="l724"></a>intellectualem aliquam creaturam tam perfectam <a id="l725"></a>producat quæ ope divini concursûs possit inferioris <a id="l726"></a>ordinis creaturas rursus producere, hoc adeò  <a id="l727"></a>non derogaret divinæ potestati, ut longè, ne dicam <a id="l728"></a>infinitè majorem poneret, a quâ scilicet creaturæ <a id="l729"></a>non tantum immediatè sed mediantibus alijs creaturis <a id="l730"></a>elicerentur. Et sic aliqui fortasse maluerint ponere <a id="l731"></a>animam mundi a Deo creatam esse cui hanc<span class="pagenumber-embed" id="p016r"> &lt;16r&gt; </span> legem imponit ut spatia definita corporeis proprietati<a id="l732"></a>bus afficiat quàm credere hoc officium a Deo imme<a id="l733"></a>diate præstari. Neque ideò mundus diceretur animæ <a id="l734"></a>illius creatura sed Dei solius qui crearet consti<a id="l735"></a>tuendo animam talis naturæ ut mundus necessariò <a id="l736"></a>emanaret. Sed non video cur Deus ipse non im<a id="l737"></a>mediatè spatium corporibus informet; dummodò corpo<a id="l738"></a>rum ratio formalis ab actu divinæ voluntatis distingua<a id="l739"></a>mus. Contradicit enim ut sit ipse actus volendi, vel <a id="l740"></a>aliud quid quàm effectus tantùm quem  actus ille <a id="l741"></a>in spatio producit.  Qui quidem effectus non minus differt ab actu <a id="l742"></a>illo quàm spatium Cartesianum, aut substantia corporis <a id="l743"></a>juxta vulgi conceptum; si modò ista creari, hoc est <a id="l744"></a>existentiam a  voluntate mutuari sive esse entia <a id="l745"></a>rationis divinæ supponimus.</p>
<p id="par51">Denique descriptæ corporum Ideæ usus maximè <a id="l746"></a>elucescit quòd præcipuas Metaphysicæ veritates clarè involvit optimèque confirmat et explicat. Non possumus <a id="l747"></a>enim hujusmodi corpora ponere quin simul ponamus <a id="l748"></a>Deum existere, et corpora in inani spatio ex nihilo <a id="l749"></a>creasse, eaque esse entia a mentibus creatis distincta, <a id="l750"></a>sed posse tamen mentibus uniri. Dic sodes quænam <a id="l751"></a> opinionum jam vulgatarum quampiam harum <a id="l752"></a>veritatum elucidat aut potiùs non adversatur <a id="l753"></a>omnibus et perplexas reddit. Si cùm Cartesio <a id="l754"></a>dicamus extensionem esse corpus, an non Atheiæ <a id="l755"></a>viam manifestè sternimus, tum quòd extensio <a id="l756"></a>non est creatura sed ab æterno fuit, tum quod <a id="l757"></a>Ideam ejus sine aliquà ad Deum relatione habemus <a id="l758"></a>absolutam, adeòque possumus ut existentem interea <a id="l759"></a>concipere dum Deum non esse fingimus. Neque <a id="l760"></a>distinctio mentis a corpore juxta hanc Philosophiam <a id="l761"></a>intelligibilis est, nisi simul dicamus mentem esse<span class="pagenumber-embed" id="p016v"> &lt;16v&gt; </span> nullo modo extensam, adeoque nulli extensioni substan<a id="l762"></a>tialiter præsentem,  esse, sive nullibi esse; quod perinde <a id="l763"></a>videtur ac si diceremus non esse; aut minimùm reddit <a id="l764"></a>unionem ejus cum corpore planè intelligibilem, ne <a id="l765"></a>dicam impossibilem. Præterea si legitima et <a id="l766"></a>perfecta est distinctio substantiarum in cogitantes <a id="l767"></a>et extensas; tum Deus extensionem in se non <a id="l768"></a>continet eminenter et proinde creare nequit; sed <a id="l769"></a>Deus et extensio duæ erunt substantiæ seorsim completæ <a id="l770"></a>absolutæ et univocè dictæ. Aut contra si Extensio <a id="l771"></a>in Deo sive summo ente cogitante eminenter continetur, certè <a id="l772"></a>Idea Extensionis in Idea Cogitationis eminenter <a id="l773"></a>continebitur, et proinde distinctio Idearum non tanta <a id="l774"></a>erit quin ut ambæ possint eidem creatæ substan<a id="l775"></a>tiæ competere, hoc est corpora cogitare vel res <a id="l776"></a>cogitantes extendi. Quòd si vulgarem corporis Ideam <a id="l777"></a>aut potiùs non Ideam amplectimur, scilicet quòd <a id="l778"></a>in corporibus latet aliqua non intelligibilis realitas <a id="l779"></a>quam dicunt substantiam esse in qua qualitates <a id="l780"></a>eorum inhærent: Hoc (super quàm quòd non est <a id="l781"></a>intelligibile,) ijsdem incommodis ac sententia <a id="l782"></a>Cartesiana comitatur. Nam cùm nequit intelligi, <a id="l783"></a>impossibile est ut distinctio ejus a substantia <a id="l784"></a>Mentis intelligatur. Non enim sufficit discrimen <a id="l785"></a>a forma substantiali vel substantiarum attributis <a id="l786"></a>desumptum; Nam si denudatæ substantiæ non habent <a id="l787"></a>essentialem differentiam, eædem formæ substantiales <a id="l788"></a>vel attributa possunt  alterutri competere et <a id="l789"></a>efficere ut vicibus saltem si non simul sit mens <a id="l790"></a>et corpus. Adeòque si illam substantiarum attributis <a id="l791"></a>denudatarum differentiam non intelligimus, non <a id="l792"></a>possumus scientes affirmare quod mens et corpus <a id="l793"></a>substantialiter differunt. Vel si differunt, non possumus<span class="pagenumber-embed" id="p017r"> &lt;17r&gt; </span> aliquod unionis fundamentum deprehendere. Præterea huic <a id="l794"></a>corporum substantiæ sine qualitatibus et formis spectatæ <a id="l795"></a>realitatem in verbis quidem minorem sed in conceptu non <a id="l796"></a>minorem tribuunt, quàm substantiæ Dei, abstractæ ab ejus <a id="l797"></a>attributis. Ambas nudè spectatas similiter concipiunt, vel <a id="l798"></a>potiùs non concipiunt sed in communi quadam realitatis non <a id="l799"></a>intelligibilis apprehensione confundunt. Et hinc non mirum <a id="l800"></a>est quod Athei nascuntur ascribentes id substantijs corpo<a id="l801"></a>rejs quod soli divinæ debetur. Quinimò circumspicienti <a id="l802"></a>nulla alia ferè occurrit Atheorum causa quàm hæc <a id="l803"></a>notio corporum quasi habentium realitatem in se com<a id="l804"></a>pletam absolutam et independentem, qualem plerique <a id="l805"></a>omnes a pueris ni fallor per incuriam solemus mente <a id="l806"></a>concipere, ut ut verbis dicamus esse creatam ac  de<a id="l807"></a>pendentem. Et hoc præjudicium in causà fuisse credo <a id="l808"></a>quod in Scholis nomen substantiæ Deo et creaturis <a id="l809"></a>univocè tribuitur, et quòd in Ideà corporis efforman<a id="l810"></a>da hærent Philosophi et hallucinantur, utpote dum rei <a id="l811"></a>a Deo dependentis Ideam independentem efformare <a id="l812"></a>conantur. Nam certè quicquid non potest esse inde<a id="l813"></a>pendentèr a Deo, non potest verè intelligi indepen<a id="l814"></a>denter ab Idea Dei. Deus non minus substat <a id="l815"></a>creaturis quàm ipsæ substant accidentibus, adeò ut sub<a id="l816"></a>stantia creata, sive graduatam dependentiam spectes sive <a id="l817"></a>gradum realitatis, est intermediæ naturæ inter Deum et <a id="l818"></a>accidens. Et proinde Idea ejus non minùs involvit conceptum <a id="l819"></a>Dei quàm accidentis Idea conceptum substantiæ creatæ. Adeoque <a id="l820"></a>non aliam in se realitatem quàm derivativam et incompletam <a id="l821"></a>complecti debet. Deponendum est itaque prædictum præjudicium <a id="l822"></a>Et substantialis realitas ejusmodi Attributis potiùs ascriben<a id="l823"></a>da est quæ per se realia sunt et intelligibilia et non <a id="l824"></a>egeant subjecto cui inhæreant, quàm subjecto cuidam<span class="pagenumber-embed" id="p017v"> &lt;17v&gt; </span> quod non possumus ut dependens concipere nedum ullam <a id="l825"></a>ejus Ideam efformare. Et hoc vix gravatè faciemus <a id="l826"></a>si (præter Ideam corporis supra expositam) animis nostris advertimus nos posse   sine <a id="l827"></a>aliquo subjecto existens concipere,  dum vacuum <a id="l828"></a>cogitamus. Et proinde huic aliquid substantialis realitatis <a id="l829"></a>competit. Sed si præterea mobilitas partium (ut finxit <a id="l830"></a>Cartesius) in Idea ejus involveretur, nemo sanè non <a id="l831"></a>facilè concederet esse substantiam corpoream. Ad <a id="l832"></a>eundem modum si Ideam Attributi sive potestatis istius <a id="l833"></a>haberemus quo Deus solâ voluntatis actione potest entia <a id="l834"></a>creare: forte conciperemus Attributum istud tanquam <a id="l835"></a>per se sine aliqua subjectâ substantiâ subsistens et <a id="l836"></a>involvens cætera ejus attributa. Sed interea dum non <a id="l837"></a>hujus tantùm Attributi, sed et potestatis propriæ quâ <a id="l838"></a>nostra corpora movemus, non possumus Ideam effor<a id="l839"></a>mare: temeritatis esset dicere quodnam sit mentium <a id="l840"></a>substantiale fundamentum.</p>
<p id="par52">Hactenus de naturâ corporea: in quâ explicandâ <a id="l841"></a>me satis præstitisse arbitror quod talem exposui cujus <a id="l842"></a>creationem esse penes Deum clarissimè constet, et ex <a id="l843"></a>quâ creatâ si mundus hicce non constituitur, saltem <a id="l844"></a>alius huic simillimus constitui potest. Et cùm materi<a id="l845"></a>arum  quoad proprietates et naturam nulla <a id="l846"></a>esset differentia, sed tantùm in methodo qua Deus <a id="l847"></a>aliam atque aliam crearet: sane corporis ab exten<a id="l848"></a>sione distinctio ex hisce satis elucescet. Quod <a id="l849"></a>nempe extensio sit æterna, infinita, increata, passim <a id="l850"></a>uniformis, nullatenus mobilis, nec motuum in corpori<a id="l851"></a>bus vel cogitationum in mentibus mutationem aliquam <a id="l852"></a>inducere potens: corpus verò in his omnibus contrario <a id="l853"></a>modo se habet, saltem si Deo non placuit semper et ubique <a id="l854"></a>creasse. Nam Deo potestatem hancce non ausim denegare. Et siquis <span class="supplied" title="This text has been supplied by the editor"><span class="nb-n">{</span>*<span class="nb-n">}</span></span><span class="pagenumber-embed"> &lt; insertion from the left margin of f 17v &gt; </span> * Et siquis aliter sentit, dicat ubi primùm materia creari potuit <a id="l855"></a>et unde potestas creandi tunc Deo concessa est. Aut si potestatis illius <a id="l856"></a>non fuit initium, sed eandem ab æterno habuit quam jam habet, tunc <a id="l857"></a>ab æterno potuit creasse. Nam idem est dicere quod in Deo nunquam <a id="l858"></a>fuit impotentia ad creandum, vel quod semper habuit potestatem creandi <a id="l859"></a> potuitque creasse, et quòd materia semper potuit creari. <a id="l860"></a>Ad eundem modum assignetur spatium in quo materia non potuit <a id="l861"></a>sub initio creari, aut concedatur Deum potuisse tunc ubique creasse.</p><span class="pagenumber"> &lt; text from f 17v resumes &gt; </span>
<p id="par53">Cæterum ut Cartesij argumento jam strictiùs respon<a id="l862"></a>deam: tollamus e corpore (sicut ille jubet) gravitatem <a id="l863"></a>duritiem et omnes sensibiles qualitates, ut nihil<span class="pagenumber-embed" id="p018r"> &lt;18r&gt; </span> tandem maneat nisi quod pertinet ad essentiam ejus. <a id="l864"></a>An itaque jam sola restabit extensio? neutiquam. Nam <a id="l865"></a>rejiciamus præterea facultatem sive potestatem illam <a id="l866"></a>qua rerum cogitantium perceptiones movent. Nam cùm <a id="l867"></a>tanta est inter Ideas cogitationis et extensionis distinctio <a id="l868"></a>ut non pateat aliquod esse connectionis aut relationis <a id="l869"></a>fundamentum nisi quod divina potestate causetur: illa <a id="l870"></a>corporum facultas salva extensione potest rejici, sed <a id="l871"></a>non rejicietur salva natura corporea. Scilicet muta<a id="l872"></a>tiones quæ corporibus a causis naturalibus induci <a id="l873"></a>possunt sunt tantum accidentales et non denominant <a id="l874"></a>substantiam reverà mutari. Sed siqua inducitur <a id="l875"></a>mutatio quæ causas naturales transcendit, ea plusquam <a id="l876"></a>accidentalis est et substantiam radicitùs attingit. Iuxtaque <a id="l877"></a>sensum Demonstrationis ea sola rejicienda sunt quibus <a id="l878"></a>corpora vi naturæ carere  et privari possunt. <a id="l879"></a>Sed nequis objiciat  quòd corpora quæ mentibus non <a id="l881"></a>uniuntur, perceptiones earum immediatè movere <a id="l882"></a>nequeunt. Et proinde cum corpora dantur nullis <a id="l883"></a>mentibus unita, sequitur hanc potestatem non esse <a id="l884"></a>de illorum essentia. Animadvertendum est quod de actu<a id="l885"></a>ali unione hic non agitur sed tantum de facul<a id="l886"></a>tate corporum qua viribus naturæ sunt istius <a id="l887"></a>unionis capacia. Quam quidem facultatem inesse <a id="l888"></a>omnibus corporibus ex eo manifestum  est quod <a id="l889"></a>partes cerebri, præsertim subtiliores quibus mens unitur sunt in <a id="l890"></a>continuo fluxu, at avolantibus novæ succedunt. <a id="l891"></a>Et hanc tollere  sive spectes actum <a id="l892"></a>divinum sive naturam corpoream non minoris est <a id="l893"></a>quam tollere facultatem alteram qua corpora mutuas <a id="l894"></a>actiones in se invicem transferre valeant, hoc est quàm<span class="pagenumber-embed" id="p018v"> &lt;18v&gt; </span> corpus in inane spatium redigere.</p>
<p id="par54">Cùm autem aqua minùs obstat motibus trajectorum <a id="l895"></a>solidorum quàm argentum vivum et aer longe minùs quam aqua, et spatia ætherea  adhuc minùs quam aerea <a id="l896"></a>rejiciamus præterea vim omnem impediendi motus trajec<a id="l897"></a>torum  et sane naturam corpoream penitus <a id="l898"></a>rejiciemus. Quemadmodum si materia subtilis vi omni <a id="l899"></a>privaretur impediendi motus globulorum, non ampliùs <a id="l900"></a>crederem esse materiam subtilem sed vacuum disse<a id="l901"></a>minatum. Atque ita si spatium aëreum vel æthereum <a id="l902"></a>ejusmodi esset ut Cometarum vel corporum quorumlibet <a id="l903"></a>projectilium motibus sine aliquâ resistentia cederet <a id="l904"></a>crederem esse penitus inane. Nam impossibile est ut <a id="l905"></a>fluidum corporeum non obstet motibus trajectorum, puta <a id="l906"></a>si non disponitur ad motum juxta cum  eorum motu <a id="l907"></a>velocem *<sup class="note" id="n1-ref">[1]</sup>, quemadmodum suppono.</p>
<p id="par55">Hanc autem vim omnem a spatio posse tolli <a id="l908"></a>manifestum est si modò spatium et corpus ab <a id="l909"></a>invicem differunt; et proinde tolli posse non est <a id="l910"></a>denegandum antequam probantur non differe, nè <a id="l911"></a>paralogismus, petendo principium admittatur.</p>
<p id="par56">Sed nequa supersit dubitatio, ex prædictis <a id="l912"></a>observandum venit quod inania spatia in rerum <a id="l913"></a>natura dantur. Nam si æther esset fluidum sine <a id="l914"></a>poris aliquibus vacuis penitus corporeum, illud, utcunque <a id="l915"></a>per divisionem partium subtiliatum, foret æquè <a id="l916"></a>densum atque aliud quodvis fluidum, et non minori <a id="l917"></a>inertiâ motibus trajectorum cederet, imò longè <a id="l918"></a>majori, si modò projectile foret porosum; propterea <a id="l919"></a>quod intimos ejus poros ingrederetur, et non modo <a id="l920"></a>totius externæ superficiei sed et omnium <a id="l921"></a>internarum partium superficiebus occurreret <a id="l922"></a>et impedimento esset. Sed cùm ætheris e contra<span class="pagenumber-embed" id="p019r"> &lt;19r&gt; </span> tam parva est resistentia ut ad resistentiam argenti <a id="l923"></a>vivi collata videatur esse plusquam  decies vel cen<a id="l924"></a>ties mille vicibus minor: sane spatij ætherei pars longè <a id="l925"></a>maxima pro vacuo inter ætherea corpuscula disseminato <a id="l926"></a>haberi debet. Quod idem præterea ex diversa gravi<a id="l927"></a>tate horum fluidorum conjicere liceat, quam esse ut <a id="l928"></a>eorum densitates sive ut quantitates materiæ in æqualibus <a id="l929"></a>spatijs contentæ monstrant tum gravium descensus tum <a id="l930"></a>undulationes pendulorum. Sed his enucleandis jam non est locus.</p>
<p id="par57">Videtis itaque quàm fallax et infida est hæcce <a id="l931"></a>Cartesij argumentatio, siquidem rejectis corporum acci<a id="l932"></a>dentibus, non sola remansit extensio ut ille  finxerat, sed et facultates quibus tum perceptio<a id="l934"></a>nes mentium tum alia corpora movere valeant. Quod <a id="l935"></a>si  præterea facultates hasce omnemque movendi <a id="l936"></a>potestatem rejiciamus ut sola maneat spatij uniformis <a id="l937"></a>præcisa conceptio: ecquos Vortices, ecquem mundum <a id="l938"></a>Cartesius ex hàc extensione fabricabit? sanè nullos <a id="l939"></a>nisi Deum priùs invocet qui solus corpora de novo <a id="l940"></a>(restituendo facultates istas sive Naturam corpoream <a id="l941"></a>prout ante explicui) in spatijs istis procreare possit. <a id="l942"></a>Adeoque in superioribus rectè assignavi naturam <a id="l943"></a>corpoream in facultatibus jam recensitis consistere.</p>
<p id="par58">Atque ita tandem cùm spatia non sunt ipsissima <a id="l944"></a>corpora sed loca tantum in quibus insunt et moven<a id="l945"></a>tur quæ de motu locali definivi satis firmata <a id="l946"></a>esse puto. N ec video quid ampliùs in hac re <a id="l947"></a>desiderari queat nisi forte ut qui bus hæc non satisfa<a id="l948"></a>ciunt, ipsos moneam ut per spatium cujus partes <a id="l949"></a>esse corporum implentium loca definivi intelligant <a id="l950"></a>spatium genericum Cartesianum in quo spatia singu<a id="l951"></a>lariter spectata, sive corpora Cartesiana moventur, <a id="l952"></a>et sanè vix habebunt quod in definitionibus nostris<span class="pagenumber-embed" id="p019v"> &lt;19v&gt; </span> reprehendant. </p>
<p id="par59">Iam satis digressi redeamus ad propositum.</p>
<p id="par60">Def 5. Vis est motûs et quietis causale principium. <a id="l953"></a>Estque vel externum quod in aliquod corpus impressum <a id="l954"></a>motum ejus vel generat vel destruit, vel aliquo saltem <a id="l955"></a>modo mutat; vel est internum principium quo motus <a id="l956"></a>vel quies corpori indita conservatur, et quodlibet <a id="l957"></a>ens in suo statu perseverare conatur &amp; impeditum reluctatur.</p>
<p id="par61">Def 6. Conatus est vis impedita sive vis quatenus <a id="l958"></a>resistitur. </p>
<p id="par62">Def 7. Impetus est vis quatenus in aliud imprimitur. </p>
<p id="par63">Def 8. Inertia est vis interna corporis ne status <a id="l959"></a>ejus externâ vi illatâ facilè mutetur.</p>
<p id="par64">Def 9. Pressio est partium contiguarum conatus <a id="l960"></a>ad ipsarum dimensiones mutuò penetrandum. Nam si <a id="l961"></a>possent penetrare cessaret pressio. Estque partium conti<a id="l962"></a>guarum tantùm, quæ rursus premunt alias sibi contiguas <a id="l963"></a>donec pressio in remotissimas cujuslibet corporis duri <a id="l964"></a>mollis vel fluidi partes transferatur. Et in hac <a id="l965"></a>actione communicatio motûs mediante puncto vel <a id="l966"></a>superficie contactûs fundatur.</p>
<p id="par65">Def 10. Gravitas est vis corpori indita ad descen<a id="l967"></a>dendum incitans. Hic autem per descensum non tantùm <a id="l968"></a>intellige motum versus centrum terræ sed et versus <a id="l969"></a>aliud quodvis punctum plagamve, aut etiam a puncto <a id="l970"></a>aliquo peractum. Quemadmodum si ætheris circa Solem <a id="l971"></a>gyrantis conatus recedendi a centro ejus pro gravi<a id="l972"></a>tate habeatur, descendere dicetur æther qui a Sole <a id="l973"></a>recedit. Et sic analogiam observando, planum dice<a id="l974"></a>tur horizontale quod gravitatis sive conatûs determinationi directè opponitur.</p>
<p id="par66">Cæterùm harum potestatum, nempe motûs, vis, conatûs, <a id="l975"></a>impetûs, inertiæ, pressionis, et gravitatis quantitas dupli<a id="l976"></a>ci ratione æstimatur; utpote vel secundum intensionem<span class="pagenumber-embed" id="p020r"> &lt;20r&gt; </span> earum vel extensionem.</p>
<p id="par67">Def 11. lntensio potestatis alicujus prædictæ est ejus qualitatis <a id="l977"></a>gradus.</p>
<p id="par68">Def. 12. Extensio ejus est spatij vel temporis quantitas in quo exe<a id="l978"></a>rcetur.</p>
<p id="par69">Def 13. Ejusque quantitas absoluta est quæ ab ejus <a id="l979"></a>intensione et extensione componitur. Quemadmodum si quan<a id="l980"></a>titas intensionis sit 2, et quantitas extensionis 3, duc in <a id="l981"></a>seinvicem et habebitur quantitas absoluta 6.</p>
<p id="par70">Cæterum  hasce definitiones in singulis <a id="l982"></a>potestatibus illustrare jubavit. Sic itaque Motus intensior est vel <a id="l983"></a>remissior quo spatium majus vel minus in eodem <a id="l984"></a>tempore transigitur, quà quidem ratione corpus dici solet velo<a id="l985"></a>ciùs vel tardiùs moveri. Motus verò magis vel minùs <a id="l986"></a>extensus est quocum corpus majus vel minus movetur, <a id="l987"></a>sive qui per majus vel minus corpus diffunditur. <a id="l988"></a>Et motûs absoluta quantitas est quæ componitur <a id="l989"></a>ex utrisque velocitate et magnitudine corporis moti. <a id="l990"></a>Sic vis, conatus, impetus, et inertia intensior est <a id="l991"></a>quæ est in eodem vel æquali corpore major;  exten<a id="l992"></a>sior est quæ est in majori corpore; et ejus quan<a id="l993"></a>titas absoluta quæ ab utrisque oritur. Sic pressionis <a id="l994"></a>intensio est ut eadem superficiei quantitas magis <a id="l995"></a>prematur, extensio ut major superficies prematur, <a id="l996"></a>et absoluta quantitas quæ resultat ab intensione <a id="l997"></a>pressionis et quantitate superficiei pressæ. Sic <a id="l998"></a>denique gravitatis intensio est ut corpus habeat <a id="l999"></a>majorem gravitatem specificam, extensio est ut corpus <a id="l1000"></a>grave sit majus, et absolute loquendo gravitatis <a id="l1001"></a>quantitas est quæ resultat ex gravitate specifica et <a id="l1002"></a>mole corporis gravitantis. Et hæc quisquis non clarè <a id="l1003"></a>distinguit, ut in plurimos errores circa scientias <a id="l1004"></a>mechanicas incidat necesse est.</p>
<p id="par71">Potest  insuper quantitas harum potestatum <a id="l1005"></a>secundum durationis intervallum nonnunquam æstimari: quâ quidem <a id="l1006"></a>ratione quantitas absoluta erit quæ ex omnibus <a id="l1007"></a>intensione extensione ac duratione componitur. Quem<a id="l1008"></a>admodum si corpus 2 velocitate 3 per tempus 4 movetur: totus motus erit 2 × 3 × 4, sive 12.</p> <span class="pagenumber" id="p020v"> &lt;20v&gt; </span>
<p id="par72">Def 14. Velocitas est motûs intensio, ac tarditas remissio <a id="l1009"></a> ejus. </p>
<p id="par73">Def 15 Corpora densiora sunt quorum intensior est <a id="l1010"></a>inertia, et rariora quorum est remissior.</p>

<p id="par75">Cæteris præfatarum potestatum speciebus desunt nomina. </p>
<p id="par76">Est autem notandum, si cum Cartesio vel Epicuro <a id="l1011"></a>rarifactionem et condensationem per modum spongiæ <a id="l1012"></a>relaxatæ vel compressæ, hoc est per pororum sive <a id="l1013"></a>materia aliqua subtilissima plenorum sive vacuorum <a id="l1014"></a>dilatationem et contractionem fieri supponimus, quod <a id="l1015"></a>totius corporis magnitudinem ex quantitate tum <a id="l1016"></a>partium ejus tum pororum  in <a id="l1017"></a>hac def 15 æstimare debemus; ut inertia per aug<a id="l1018"></a>mentationem pororum remitti concipiatur et per <a id="l1019"></a>diminutionem intendi; tanquam si pori rationem <a id="l1020"></a>partium haberent quibus nulla inest ad mutationes <a id="l1021"></a>subeundas inertia, et quarum misturâ cum <a id="l1022"></a>partibus verè corporeis oriuntur totius varij gradus <a id="l1023"></a>inertiæ.</p>
<p id="par77">Ast quò compositum hocce tanquam corpus <a id="l1024"></a>uniforme concipias, finge partes ejus infinitè di<a id="l1025"></a>visas esse, et per poros passim dispersas, ut  in toto Composito nè minima quidem sit extensionis <a id="l1026"></a>particula in quâ non sit partium et pororum sic <a id="l1027"></a>infinitè divisorum mistura perfectissima. <a id="l1028"></a>Scilicet hâc ratione convenit Mathematicos contemplari; <a id="l1029"></a>aut si malueris, pro more Peripateticorum: etsi in <a id="l1030"></a>Physicâ res aliter se habere videtur.</p>
<p id="par78">**<span class="pagenumber-embed"> &lt; insertion from the left margin of f 20v &gt; </span>** Def 16. Corpus <a id="l1031"></a>elasticum est <a id="l1032"></a>quod vi pressionis <a id="l1033"></a>condensari sive <a id="l1034"></a>intra spatij an<a id="l1035"></a>gustioris limites <a id="l1036"></a>cohiberi potest: <a id="l1037"></a>et non elasti<a id="l1038"></a>cum quod vi <a id="l1039"></a>istâ condensari <a id="l1040"></a>nequit.<span class="pagenumber-embed"> &lt; text from f 20v resumes &gt; </span></p>
<p id="par79">Def 17 Corpus durum est cujus  partes  <a id="l1041"></a>inter se  nulli pressioni cedunt.</p>
<p id="par80">Def 18. ffluidum est cujus  partes inter se præpollenti pressioni cedunt. ***<span class="pagenumber-embed"> &lt; insertion from the left margin of f 20v &gt; </span>*** Cæterùm pres<a id="l1043"></a>siones quibus <a id="l1044"></a>fluidum versus <a id="l1045"></a>omnes quaqua<a id="l1046"></a>versum plagas <a id="l1047"></a>urgetur, (sive in <a id="l1048"></a>externam tantùm <a id="l1049"></a>superficiem ex<a id="l1050"></a>erceantur, sive <a id="l1051"></a>in  internas <a id="l1052"></a>partes medianti <a id="l1053"></a>gravitate vel <a id="l1054"></a>alia quavis causa) <a id="l1055"></a>dicuntur æquipol<a id="l1056"></a>lere cùm effici<a id="l1057"></a>unt ut stet in <a id="l1058"></a>æquilibrio. Quo <a id="l1059"></a>posito, si pressio <a id="l1060"></a>versus aliquam <a id="l1061"></a>plagam et non <a id="l1062"></a>versus alias om<a id="l1063"></a>nes simul inten<a id="l1064"></a>datur<span class="pagenumber-embed"> &lt; text from f 20v resumes &gt; </span></p>
<p id="par81">Def 19 Vas fluidi  est  limes quo  continetur sive superficies corporis ambientis, ut ligni, vitri, vel partis <a id="l1066"></a>exterioris ejusdem fluidi continentis partem aliquam in<a id="l1067"></a>teriorem.</p> <span class="pagenumber" id="p021r"> &lt;21r&gt; </span>
<p id="par82">In hisce autem definitionibus ad corpora absolutè dura <a id="l1068"></a>fluidave solummodò respecto, nam circa mediocria <a id="l1069"></a>propter innumeras in minutissimarum particularum <a id="l1070"></a>figuris motibus et contexturâ circumstantias non licet <a id="l1071"></a>mathematicè ratiocinari. ffingo itaque fluidum non ex <a id="l1072"></a>duris particulis constare sed ejusmodi esse ut nullam habeat <a id="l1073"></a>portiunculam particulamve quæ non sit similiter fluida. <a id="l1074"></a>Et præterea cum causa physica fluiditatis hic non spectatur, <a id="l1075"></a>partes inter se non motas esse sed mobiles tantum defi<a id="l1076"></a>nio, hoc est  ita ab invicem ubique divisas esse, ut <a id="l1077"></a>quamvis se mutuò contingere et inter se quiescere fin<a id="l1078"></a>gantur tamen non cohærent quasi conglutinatæ, sed a vi <a id="l1079"></a>qualibet impressa seorsim moveri possunt *<span class="pagenumber-embed"> &lt; insertion from the right margin of f 21r &gt; </span> * et statum qui<a id="l1080"></a>etis non difficiliùs <a id="l1081"></a>mutare quàm <a id="l1082"></a>statum motûs <a id="l1083"></a>si inter se mo<a id="l1084"></a>verent<span class="pagenumber-embed"> &lt; text from f 21r resumes &gt; </span>  Durorum verò <a id="l1085"></a>partes non tantum sese contingere et inter se quiescere <a id="l1086"></a>sed insuper tam arctè et firmiter cohærere et quasi <a id="l1087"></a>glutino aligari suppono ut nulla moveri potest quin <a id="l1088"></a>cæteras omnes secum rapiat: vel potiùs durum corpus <a id="l1089"></a>non ex partibus conglomeratis conflari, sed esse unicum <a id="l1090"></a>indivisum et uniforme corpus quod figuram firmissimè <a id="l1091"></a>conservat, fluidum verò in omni puncto uniformiter <a id="l1092"></a>divisum esse.</p>
<p id="par83">Atque ita definitiones hasce non  ad res physicas sed <a id="l1093"></a>mathematica ratiocinia accommodavi, sicut Geometræ <a id="l1094"></a>definitiones figurarum  non accommo<a id="l1095"></a>dant ad irregularitates physicorum corporum. Et <a id="l1096"></a>quemadmodum dimensiones corporum physicorum ab <a id="l1097"></a>illorum Geometria optimè determinantur (ut agri di<a id="l1098"></a>mensio a Geometriâ planâ etsi ager non sit revera <a id="l1099"></a>planus, vel Globi terrestris dimensio a doctrina de <a id="l1100"></a>globo etsi Terra non sit præcisè globus:) sic flu<a id="l1101"></a>idorum, solidorumve physicorum proprietates optimè <a id="l1102"></a>a doctrinâ hàcce Mathematicâ noscentur, etsi fortè nec <a id="l1103"></a>sint absolutè nec uniformiter fluida solidáve prout hic definivi.</p>
</div> <span class="pagenumber" id="p021v"> &lt;21v&gt; </span>
<div><h2 id="hd2" class="cent">Axiomata</h2>
<p id="par84">1 Ex paribus positis paria consectantur.</p>
<p id="par85">2 Contingentia corpora se mutuò equaliter premunt</p>
</div> <span class="pagenumber" id="p022r"> &lt;22r&gt; </span>
<div><h2 id="hd3" class="cent">Propositiones de ffluido non Elastico.</h2>
<p id="par86">Prop 1. ffluidi non  gravitantis eàdem intensione quaqua<a id="l1104"></a>versus compressi, partes omnes se mutuò æqualiter (sive <a id="l1105"></a>æquali intensione) premunt.</p>
<p id="par87"> Prop 2. Et compressio non efficit motum partium inter se.</p> <h2 id="hd4" class="cent">Vtriusque Demonstratio</h2>
<p id="par88">Ponamus imprimis fluidum a sphærico limite  AB <a id="l1106"></a>cujus centrum K contineri et uniformiter comprimi, ejusque <a id="l1107"></a>portiunculam quamvis CGEH a <a id="l1108"></a>duabus sphæricis superficiebus <a id="l1109"></a>CD et EF circa idem centrum <a id="l1110"></a>K descriptis, unà cum conicà <a id="l1111"></a>superficie GKH cujus vertex <a id="l1112"></a>est ad K terminatam  esse. Et manifestum est quòd <a id="l1114"></a>illa CGEH non potest ad centrum <a id="l1115"></a>K ullatenus accedere, quia propter eandem rationem <a id="l1116"></a>tota materia inter sphæricas superficies CD et EF <a id="l1117"></a>undique ad idem centrum accederet <sup>a</sup>,<sup class="note" id="n2-ref">[2]</sup> adeoque dimensio<a id="l1118"></a>nes fluidi intra sphæram EF contenti penetraret. <sup>b</sup><sup class="note" id="n3-ref">[3]</sup> <a id="l1119"></a>Neque potest ex aliqua parte versus circumferentiam A <a id="l1120"></a>recederet quia propter eandem rationem tota illa orbita <a id="l1121"></a>fluida  inter superficies CD et EF interjecta pariter <a id="l1122"></a>recederet <sup>a</sup>,<sup class="note" id="n4-ref">[4]</sup> atque adeo dimensiones fluidi inter sphæ<a id="l1123"></a>ricas superficies AB et CD contenti penetraret. <sup>b</sup><sup class="note" id="n5-ref">[5]</sup> Neque <a id="l1124"></a>potest ad latera puta versus H exprimi, quoniam si <a id="l1125"></a>aliam portiunculam H<span class="greek">γ</span> ab ijsdem sphærieis superfici<a id="l1126"></a>ebus et consimili superficie conica quaquaversus <a id="l1127"></a>terminatam, et huic GH in H contiguam esse subin<a id="l1128"></a>telligamus; illa H<span class="greek">γ</span> propter eandem rationem ad latera versus <a id="l1129"></a>H exprimetur <sup>a</sup>,<sup class="note" id="n6-ref">[6]</sup> adeoque mutua contiguarum <a id="l1130"></a>partium accessu fieret penetratio dimensionum <sup>b</sup>.<sup class="note" id="n7-ref">[7]</sup> <a id="l1131"></a>Constat itaque  de qualibet fluidi portiuncula CGEH quòd suis limitibus<span class="pagenumber-embed" id="p022v"> &lt;22v&gt; </span> propter pressionem excedere nequit Et proinde partes <a id="l1132"></a>omnes in æquilibrio stabunt. Quod volui primò ostendere.</p>
<p id="par89">Dico præterea quod partes omnes se mutuò æqualiter <a id="l1133"></a>premunt, idque eâdem pressionis intensione qua superficies <a id="l1134"></a>externa premitur. Quod ut pateat <a id="l1135"></a>concipe PSQR esse præfati fluidi <a id="l1136"></a>AB partem a similibus sphæricarum <a id="l1137"></a>superficierum segmentis PRQ <a id="l1138"></a>et PSQ contentam et compressio <a id="l1139"></a>ejus juxta internam superficiem <a id="l1140"></a>PSQ tanta erit ac juxta externam <a id="l1141"></a>PRQ. Hanc enim fluidi partem <a id="l1142"></a>in æquilibrio stare jam ostendi, <a id="l1143"></a>adeòque pares sunt pressionum ejus <a id="l1144"></a>juxta utramque superficiem effectus, <a id="l1145"></a>et inde pares pressiones. <sup>a,<sup class="note" id="n8-ref">[8]</sup> b<sup class="note" id="n9-ref">[9]</sup></sup></p>
<p id="par90">Cùm itaque sphæricæ superficies, qualis est PSQ <a id="l1146"></a>possint omnifariam in fluido AB disponi, et alias <a id="l1147"></a>quascunque datas superficies in quibuslibet punctis <a id="l1148"></a>contingere, sequitur quod pressionis partium juxta <a id="l1149"></a>superficies utcumque positas tanta est intensio <a id="l1150"></a>quantâ fluidum in externa superficie premitur. <a id="l1151"></a>Quod volui secundò ostendere.</p>
<p id="par91">Cæterùm cùm hujus argumentationis vis in <a id="l1152"></a>paritate superficierum PRQ et PSQ fundatur, <a id="l1153"></a>nè disparitas esse videatur quod altera sit intra <a id="l1154"></a>fluidum et altera segmentum externæ superficiei: <a id="l1155"></a>juvabit effingere sphæram integram AB esse <a id="l1156"></a>partern fluidi indefinitè majoris, in quo tanquam <a id="l1157"></a>vase continetur et undique non secus comprimitur <a id="l1158"></a>quam pars ejus PRQS juxta superficiem PSQ <a id="l1159"></a>premitur ab alterâ parte PABQS. Nam nihil <a id="l1160"></a>interest quâ methodo sphæra AB comprimitur, <a id="l1161"></a>dummodo compressio ejus undique statuatur æquabilis.</p>
<p id="par92">His de sphærico fluido ostensis; dico denique quòd<span class="pagenumber-embed" id="p023r"> &lt;23r&gt; </span> fluidi D quocunque modo terminati et eadem intensione <a id="l1162"></a>quaquaversum compressi, partes omnes se mutuò æqualiter <a id="l1163"></a>prement et compressio non efficiet motum partium inter <a id="l1164"></a>se. Sit enim AB fluidum sphæricum indefinitè majus <a id="l1165"></a>et eodem intensionis gradu compressum: sitqué <span class="greek">δ</span> ejus <a id="l1166"></a>pars aliqua huic D similis et æqualis. Iam e <a id="l1167"></a>demonstratis patet  hanc partem <span class="greek">δ</span> æquabili inten<a id="l1168"></a>sione quaquaversum comprimi et pressionis intensio<a id="l1169"></a>nem eandem esse qua sphæra AB, hoc est (ex hypo<a id="l1170"></a>thesi) quà fluidum D comprimitur. Par itaque est <a id="l1171"></a>similium et æqualium fluidorum D ac <span class="greek">δ</span> compressio <a id="l1172"></a>et proinde pares erunt effectus <sup>a</sup>.<sup class="note" id="n10-ref">[10]</sup> At sphæræ AB <sup>b</sup>,<sup class="note" id="n11-ref">[11]</sup> <a id="l1173"></a>adeóque fluidi <span class="greek">δ</span> in ea contenti partes omnes se mutuò ;<a id="l1174"></a>æqualiter prement, pressioque non efficiet motum partium <a id="l1175"></a>inter se; Quare et idem de fluido <em>D</em> verum est <sup>a</sup>.<sup class="note" id="n12-ref">[12]</sup> <a id="l1176"></a>Q. E. D.<br><br></p>
<p id="par93">Cor 1 ffluidi partes internæ eâdem intensione <a id="l1177"></a>se mutuò premunt quâ fluidum premitur in exter<a id="l1178"></a>na superficie.</p>
<p id="par94">Cor 2. Si non eadem sit undique pressionis inten<a id="l1179"></a>siò, fluidum non stabit in æquilibrio. Nam cùm <a id="l1180"></a>stet in æquilibrio propter pressionem undique uniformem, <a id="l1181"></a>si pressio alicubi augeatur, ibi præpollebit, efficietque <a id="l1182"></a>ut fluidum ab istis partibus recedat <sup>c</sup>.<sup class="note" id="n13-ref">[13]</sup></p>
<p id="par95">Cor 3. Si motus in fluido pressione non causatur <a id="l1183"></a>eadem est undique pressionis intensio. Nam si non sit <a id="l1184"></a>eadem, motus  a præpollenti pressione causabitur. <sup>d</sup>.<sup class="note" id="n14-ref">[14]</sup></p>

<p id="par97">Cor. 4. Quanta intensione fluidum a limitibus<span class="pagenumber-embed" id="p023v"> &lt;23v&gt; </span> ejus premitur, tantâ limites vicissim premit; et e contra. <a id="l1187"></a>Quippe cùm partes fluidi sint partium contiguarum limites <a id="l1188"></a>et se mutuò æquali intensione premant; concipe propositum <a id="l1189"></a>fluidum esse partem majoris fluidi, vel tali parti simile <a id="l1190"></a>et æquale et similiter compressum. et constabit assertio.<sup>a</sup><sup class="note" id="n16-ref">[16]</sup></p>
<p id="par98">Cor. 5. ffluidum omnes ejus limites, si modò illa<a id="l1191"></a>tam pressionem sustinere valeant, tantâ intensione ubique <a id="l1192"></a>premit, quantâ ipsum in quovis loco premitur. Nam <a id="l1193"></a>alias non ubique premitur eâdem intensione<sup>b</sup>. <sup class="note" id="n17-ref">[17]</sup> Quo posito <a id="l1194"></a>cedet intensiori pressioni <sup>c</sup>.<sup class="note" id="n18-ref">[18]</sup> Adeóque vel condensa<a id="l1195"></a>bitur,<sup>d</sup><sup class="note" id="n19-ref">[19]</sup> vel contra limites ubi minor est pressio <a id="l1196"></a>prævalebit. <sup>d</sup>.<sup class="note" id="n20-ref">[20]</sup></p>
<p id="par99"><span class="large">Schol:</span> Hæc omnia de ffluido proposui, non <a id="l1197"></a>quatenus duro et rigido vase, sed lento et admodum <a id="l1198"></a>flexibili termino, (puta fluidi exterioris homogenei interna <a id="l1199"></a>superficie) continetur: eò ut æquilibrium ejus a solo <a id="l1200"></a>pressionis gradu quaquaversus æquabili causari clariùs <a id="l1201"></a>ostenderem. Sed postquam fluidum in æquilibrio per <a id="l1202"></a>æquabilem pressionem constituitur, perinde est sive <a id="l1203"></a>rigido termino sive lento contineri fingas.</p>
</div>

</div><div id="endnotes"><div id="n1" class="notez"><p><sup class="nnumber">[1]</sup> * Part 2 Epist 96 ad Mersennum.</p></div><div id="n2" class="notez"><p><sup class="nnumber">[2]</sup> a Ax 1.</p></div><div id="n3" class="notez"><p><sup class="nnumber">[3]</sup> b contra Def</p></div><div id="n4" class="notez"><p><sup class="nnumber">[4]</sup> a Ax 1.</p></div><div id="n5" class="notez"><p><sup class="nnumber">[5]</sup> b contra Def</p></div><div id="n6" class="notez"><p><sup class="nnumber">[6]</sup> a Ax 1.</p></div><div id="n7" class="notez"><p><sup class="nnumber">[7]</sup> b contra Def</p></div><div id="n8" class="notez"><p><sup class="nnumber">[8]</sup> a Ax <span class="hspac-n" title="Space left blank."></span></p></div><div id="n9" class="notez"><p><sup class="nnumber">[9]</sup> b Def <span class="hspac-n" title="Space left blank."></span></p></div><div id="n10" class="notez"><p><sup class="nnumber">[10]</sup> a Ax. <span class="hspac-n" title="Space left blank."></span></p></div><div id="n11" class="notez"><p><sup class="nnumber">[11]</sup> b Secundum jam demonstrata</p></div><div id="n12" class="notez"><p><sup class="nnumber">[12]</sup> a Ax. <span class="hspac-n" title="Space left blank."></span></p></div><div id="n13" class="notez"><p><sup class="nnumber">[13]</sup> c Def <span class="hspac-n" title="Space left blank."></span></p></div><div id="n14" class="notez"><p><sup class="nnumber">[14]</sup> d Cor 2.</p></div><div id="n15" class="notez"><p><sup class="nnumber">[15]</sup> a Ax. <span class="hspac-n" title="Space left blank."></span></p></div><div id="n16" class="notez"><p><sup class="nnumber">[16]</sup> a Ax.</p></div><div id="n17" class="notez"><p><sup class="nnumber">[17]</sup> b Cor 4</p></div><div id="n18" class="notez"><p><sup class="nnumber">[18]</sup> c Cor 2</p></div><div id="n19" class="notez"><p><sup class="nnumber">[19]</sup> <em>The contents of this note are only visible in the diplomatic transcript because they were deleted on the original manuscript</em></p></div><div id="n20" class="notez"><p><sup class="nnumber">[20]</sup> d Contra Hypoth.</p></div></div><div id="notepanels"></div></div><!--end-text-container--></div></div></div></div><div id="ft"></div><script type="text/x-mathjax-config;executed=true">
                                                MathJax.Hub.Config({
                                                jax: ["input/MathML", "output/HTML-CSS"],
                                                extensions: ["mml2jax.js","MathMenu.js","MathZoom.js", "AssistiveMML.js"],
                                                });
                                            </script><script type="text/javascript" id="MathJax-script" async="async" src="https://cdn.jsdelivr.net/npm/mathjax@2/MathJax.js"></script><div role="log" aria-live="assertive" aria-relevant="additions" class="ui-helper-hidden-accessible"></div><div role="log" aria-live="assertive" aria-relevant="additions" class="ui-helper-hidden-accessible"></div></body></html>